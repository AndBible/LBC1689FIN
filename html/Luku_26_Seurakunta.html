<html><head><title>Luku 26: Seurakunta</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_25_Avioliitto.html">&lt;</a></span><span class="index"><a href="index.html">Sisällys</a></span><span class="next"><a href="Luku_27_Pyhien_yhteys.html">&gt;</a></span></div></body><div type="chapter" osisID="Luku 26 Seurakunta" class="chapter">
             <div class="title">Luku 26: Seurakunta</div>
            <p>1. Katolista tai universaalia seurakuntaa voidaan kutsua näkymättömäksi seurakunnaksi, koska se on
                synnytetty Hengen sisäisestä työstä ja armon totuudesta. Se koostuu valittujen joukosta, jotka
                olivat, ovat ja tulevat kootuksi yhteen Kristuksen, heidän päänsä, alleen. Seurakunta on morsian,
                ruumis ja Kristuksen täyteys, joka täyttää kaikki kaikessa.<span class="note"><a href="https://www.stepbible.org/?q=version=FinPR|reference=Heb.12.23" target="_blank">Hepr. 12:23</a>;  <a href="https://www.stepbible.org/?q=version=FinPR|reference=Col.1.18" target="_blank">Kol.
                    1:18</a>;  <a href="https://www.stepbible.org/?q=version=FinPR|reference=Eph.1.10 Eph.1.22 Eph.1.23" target="_blank">Ef. 1:10, 22, 23</a>;
                    <a href="https://www.stepbible.org/?q=version=FinPR|reference=Eph.5.23 Eph.5.27 Eph.5.32" target="_blank">Ef. 5:23, 27,
                        32
                    </a>
                </span>
            </p>
            <p>2. Kaikki ihmiset läpi maailman, jotka tunnustavat evankeliumin uskoa ja kuuliaisuutta Jumalalle
                Kristuksen kautta, pysyen sopusoinnussa evankeliumin kanssa, ovat ja voidaan kutsua näkyviksi
                pyhiksi.<span class="note"><a href="https://www.stepbible.org/?q=version=FinPR|reference=1Cor.1.2" target="_blank">1. Kor. 1:2</a>;
                    <a href="https://www.stepbible.org/?q=version=FinPR|reference=Acts.11.26" target="_blank">Ap.t. 11:26</a>
                </span>
                Tämä edellyttää että he eivät tuhoa
                omaa tunnustustaan millään perustuksia horjuttavalla opillisella virheellä tai epäpyhällä elämällä.
                Kaikkien paikallisten seurakuntien kuuluu koostua näistä ihmisistä.<span class="note"><a href="https://www.stepbible.org/?q=version=FinPR|reference=Rom.1.7" target="_blank">Room. 1:7</a>;
                    <a href="https://www.stepbible.org/?q=version=FinPR|reference=Eph.1.20-Eph.1.22" target="_blank">Ef.
                        1:20–22
                    </a>
                </span>
            </p>
            <p>3. Puhtaimmatkin seurakunnat taivaan alla ovat alttiita sekaannukselle ja virheille.<span class="note"><a href="https://www.stepbible.org/?q=version=FinPR|reference=1Cor.5" target="_blank">1. Kor.
                    5</a>;  <a href="https://www.stepbible.org/?q=version=FinPR|reference=Rev.2" target="_blank">Ilm. 2</a>;
                    <a href="https://www.stepbible.org/?q=version=FinPR|reference=Rev.3" target="_blank">Ilm. 3</a>
                </span>
                Jotkut ovat rappeutuneet niin paljon, että ne ovat
                lakanneet olemasta Kristuksen seurakuntia ja ovat tulleet Saatanan synagoogiksi.<span class="note"><a href="https://www.stepbible.org/?q=version=FinPR|reference=Rev.18.2" target="_blank">Ilm.
                    18:2</a>;
                    <a href="https://www.stepbible.org/?q=version=FinPR|reference=2Thess.2.11 2Thess.2.12" target="_blank">2. Tess. 2:11, 12</a>
                </span>
                Tästä huolimatta Kristuksella on aina
                ollut ja tulee olemaan tässä maailmassa aina loppuun asti valtakunta koostuen niistä ihmisistä,
                jotka luottavat häneen ja tunnustavat hänen nimeänsä.<span class="note"><a href="https://www.stepbible.org/?q=version=FinPR|reference=Matt.16.18" target="_blank">Matt. 16:18</a>;  <a href="https://www.stepbible.org/?q=version=FinPR|reference=Ps.72.17" target="_blank">Ps.
                    72:17</a>;  <a href="https://www.stepbible.org/?q=version=FinPR|reference=Ps.102.28" target="_blank">Ps. 102:28</a>;
                    <a href="https://www.stepbible.org/?q=version=FinPR|reference=Rev.12.17" target="_blank">Ilm. 12:17</a>
                </span>
            </p>
            <p>4. Herra Jeesus Kristus on seurakunnan pää. Isän asetuksesta kaikki valta on annettu hänelle
                korkeimmalla ja kaikkivoipaisimmalla tavalla kutsua, asettaa, järjestää ja hallita
                seurakuntaa.<span class="note"><a href="https://www.stepbible.org/?q=version=FinPR|reference=Col.1.18" target="_blank">Kol. 1:18</a>;  <a href="https://www.stepbible.org/?q=version=FinPR|reference=Matt.28.18-Matt.28.20" target="_blank">Matt. 28:18–20</a>;
                    <a href="https://www.stepbible.org/?q=version=FinPR|reference=Eph.4.11 Eph.4.12" target="_blank">Ef. 4:11,
                        12
                    </a>
                </span>
                Roomalaiskatolilaisuuden paavi ei voi millään tavalla olla seurakunnan pää;
                sen sijaan hän on antikristus, laittomuuden mies ja tuhon lapsi, joka korottaa itsensä Kristuksen
                seurakuntaa vastaan ja kaikkea mikä on kutsuttu Jumalaksi. Herra tuhoaa hänet tulemisensa
                kirkkaudella.<span class="note">
                    <a href="https://www.stepbible.org/?q=version=FinPR|reference=2Thess.2.2-2Thess.2.9" target="_blank">2. Tess. 2:2–9</a>
                </span>
            </p>
            <p>5. Harjoittaessaan hänelle luovutettua valtaansa sanan työn kautta ja hänen Henkensä mukaisesti,
                Herra Jeesus kutsuu itselleen maailmasta kaikki ne, jotka Isä on antanut hänelle.<span class="note"><a href="https://www.stepbible.org/?q=version=FinPR|reference=John.10.16" target="_blank">Joh.
                    10:16</a>;
                    <a href="https://www.stepbible.org/?q=version=FinPR|reference=John.12.32" target="_blank">Joh. 12:32</a>
                </span>
                He ovat kutsutut elämään Herran edessä kuuliaisuuden
                tiellä, jonka hän säätää heille sanassaan.<span class="note">
                    <a href="https://www.stepbible.org/?q=version=FinPR|reference=Matt.28.20" target="_blank">Matt. 28:20</a>
                </span>
                Kutsuttuja hän käskee elämään
                yhdessä paikallisissa yhteisöissä tai seurakunnissa heidän yhteiseksi kasvuksi ja pitämään julkisia
                jumalanpalveluksia, joita hän vaatii heiltä niin kauan, kun he ovat tässä maailmassa.<span class="note">
                    <a href="https://www.stepbible.org/?q=version=FinPR|reference=Matt.18.15-Matt.18.20" target="_blank">Matt.
                        18:15–20
                    </a>
                </span>
            </p>
            <p>6. Seurakunnan jäsenet ovat tulleet pyhiksi kutsun perusteella. He osoittavat ja näyttävät
                tunnustuksellaan ja elämällään kuuliaisuutensa Kristuksen kutsulle.<span class="note"><a href="https://www.stepbible.org/?q=version=FinPR|reference=Rom.1.7" target="_blank">Room. 1:7</a>;
                    <a href="https://www.stepbible.org/?q=version=FinPR|reference=1Cor.1.2" target="_blank">1. Kor.
                        1:2
                    </a>
                </span>
                He halukkaasti suostuvat elämään yhdessä Kristuksen opetusten mukaan. Jumalan
                tahdosta he antavat itsensä Herralle ja toisilleen, tavoitteenaan seurata evankeliumin
                määräyksiä.<span class="note"><a href="https://www.stepbible.org/?q=version=FinPR|reference=Acts.2.41 Acts.2.42" target="_blank">Ap.t. 2:41,
                    42</a>;  <a href="https://www.stepbible.org/?q=version=FinPR|reference=Acts.5.13 Acts.5.14" target="_blank">Ap.t. 5:13, 14</a>;
                    <a href="https://www.stepbible.org/?q=version=FinPR|reference=2Cor.9.13" target="_blank">2. Kor.
                        9:13
                    </a>
                </span>
            </p>
            <p>7. Jokaiselle seurakunnalle, joka kokoontuu tällä tavoin – mukautuen Kristuksen mielelle niin kuin
                hänen sanansa paljastaa – hän on antanut voiman ja auktoriteetin järjestämään pidettäväksi
                asettamansa tarpeellisen jumalanpalveluselämän ja kurinpidon. Tämän vallan alaisuudessa hän on myös
                antanut heille käskyjä ja sääntöjä käytettäväksi ja toimitettavaksi oikealla ja sopivalla
                tavalla.<span class="note"><a href="https://www.stepbible.org/?q=version=FinPR|reference=Matt.18.17 Matt.18.18" target="_blank">Matt. 18:17, 18</a>
                    ;  <a href="https://www.stepbible.org/?q=version=FinPR|reference=1Cor.5.4 1Cor.5.5" target="_blank">1. Kor. 5:4, 5</a>;  <a href="https://www.stepbible.org/?q=version=FinPR|reference=1Cor.5.13" target="_blank">1.
                        Kor.
                        5:13</a>;
                    <a href="https://www.stepbible.org/?q=version=FinPR|reference=2Cor.2.6-2Cor.2.8" target="_blank">2. Kor. 2:6–8</a>
                </span>
            </p>
            <p>8. Paikallinen seurakunta – koottuna ja täysin organisoituna Kristuksen mielen mukaan – koostuu viran
                hoitajista ja jäsenistä. Kristuksen asettamat virat ovat paimenet tai vanhimmat ja
                seurakuntapalvelijat (diakonit). Seurakunnan tulee valita ja erottaa heidät työhön. Tällä tavalla
                heidät on kutsuttu erityistä tarkoitusta varten suorittamaan toimituksia ja muita velvollisuuksia,
                joita Kristus on heille antanut tai kutsunut tekemään. Tämän mallin kuuluu jatkua ajan loppuun
                asti.<span class="note"><a href="https://www.stepbible.org/?q=version=FinPR|reference=Acts.20.17 Acts.20.28" target="_blank">Ap.t. 20:17, 28</a>;
                    <a href="https://www.stepbible.org/?q=version=FinPR|reference=Phil.1.1" target="_blank">Fil. 1:1</a>
                </span>
            </p>
            <p>9. Kristus on osoittanut tavan kutsua jonkun paimenen tai vanhimman virkaan seurakunnassa. Pyhä Henki
                on valmistanut ja lahjoittanut tarpeelliset lahjat tällaiselle henkilölle. Seurakunnan tulee valita
                hänet yhteisellä äänestyksellä.<span class="note">
                    <a href="https://www.stepbible.org/?q=version=FinPR|reference=Acts.14.23" target="_blank">Ap.t. 14:23</a>
                </span>
                Hänet täytyy sen jälkeen kunnian
                arvoisesti erottaa tähän tehtävään paastolla ja rukouksella. Seurakunnan vanhimpien (jos heitä
                silloin on virassa) täytyy asettaa kätensä hänen päälleen.<span class="note">
                    <a href="https://www.stepbible.org/?q=version=FinPR|reference=1Tim.4.14" target="_blank">1. Tim. 4:14</a>
                </span>
                Seurakuntapalvelija (diakonit) täytyy myös valita samankaltaisella äänestyksellä ja erottaa tähän
                rukouksella ja kätten päälle panemisella.<span class="note">
                    <a href="https://www.stepbible.org/?q=version=FinPR|reference=Acts.6.3 Acts.6.5 Acts.6.6" target="_blank">Ap.t. 6:3, 5, 6</a>
                </span>
            </p>
            <p>10. Pastorien tehtävä Kristuksen seurakunnissa ja hänen palveluksessaan on antaa jatkuva huomio Sanan
                palveluksessa ja rukouksessa. Heidän kuuluu valvoa seurakunnan jäsenten sieluja muistaen, että he
                tulevat antamaan tilin Kristukselle.<span class="note"><a href="https://www.stepbible.org/?q=version=FinPR|reference=Acts.6.4" target="_blank">Ap.t. 6:4</a>;
                    <a href="https://www.stepbible.org/?q=version=FinPR|reference=Heb.13.17" target="_blank">Hepr. 13:17</a>
                </span>
                Seurakuntien,
                joita paimenet palvelevat, tulee antaa heille kuuluva kunnioitus ja jakaa omastaan kykyjensä
                mukaan.<span class="note"><a href="https://www.stepbible.org/?q=version=FinPR|reference=1Tim.5.17 1Tim.5.18" target="_blank">1. Tim. 5:17, 18</a>;
                    <a href="https://www.stepbible.org/?q=version=FinPR|reference=Gal.6.6 Gal.6.7" target="_blank">Gal. 6:6, 7</a>
                </span>
                Heidän täytyy tehdä
                tämä, jotta heidän pastorinsa pystyisivät elämään normaalia elämää sekaantumatta muihin töihin<span class="note">
                    <a href="https://www.stepbible.org/?q=version=FinPR|reference=2Tim.2.4" target="_blank">2.
                        Tim. 2:4
                    </a>
                </span>
                ja voisivat osoittaa vieraanvaraisuutta toisille.<span class="note">
                    <a href="https://www.stepbible.org/?q=version=FinPR|reference=1Tim.3.2" target="_blank">1. Tim. 3:2</a>
                </span>
                Sekä
                luonnon laki että Herran Jeesuksen suora käsky vaativat tätä. Ne, jotka saarnaavat evankeliumia
                ansaitsevat myös elantonsa evankeliumista.<span class="note">
                    <a href="https://www.stepbible.org/?q=version=FinPR|reference=1Cor.9.6-1Cor.9.14" target="_blank">1. Kor. 9:6–14</a>
                </span>
            </p>
            <p>11. Vaikka seurakuntien pastorien tuleekin saarnata sanaa virkansa puolesta, sanassa palveleminen ei
                ole totaalisesti rajoitettu vain heille. Myös toiset seurakunnan hyväksymät ja kutsutut, joita Pyhä
                Henki on varustanut ja lahjoittanut tarvittavat lahjat, voivat ja tulee saarnata.<span class="note"><a href="https://www.stepbible.org/?q=version=FinPR|reference=Acts.11.19-Acts.11.21" target="_blank">Ap.t.
                    11:19–21</a>;
                    <a href="https://www.stepbible.org/?q=version=FinPR|reference=1Pet.4.10 1Pet.4.11" target="_blank">1. Piet. 4:10,11</a>
                </span>
            </p>
            <p>12. Kaikki uskovat ovat velvoitettuja liittymään paikalliseen seurakuntaan mahdollisuuksien mukaan.
                Samoin kaikki, jotka ovat hyväksytyt seurakunnan etuoikeuksiin, ovat myös alamaiset sen kurille ja
                hallinnalle Kristuksen hallinnan mukaan.<span class="note"><a href="https://www.stepbible.org/?q=version=FinPR|reference=1Thess.5.14" target="_blank">1. Tess. 5:14</a>;
                    <a href="https://www.stepbible.org/?q=version=FinPR|reference=2Thess.3.6 2Thess.3.14 2Thess.3.15" target="_blank">2. Tess. 3:6, 14,
                        15
                    </a>
                </span>
            </p>
            <p>13. Seurakunnan jäsenten, joita on loukattu ja jotka ovat suorittaneet oman velvollisuutensa koskien
                henkilöä, joka on loukannut heitä, ei tule häiritä mitään seurakunnan toimintaa tai vetäytyä pois
                seurakunnan kokouksista tai toimituksista minkään loukkauksen tähden. Sen sijaan heidän kuuluu pitää
                katseensa tiukasti Kristuksessa ja odottaa seurakunnan päätöstä.<span class="note"><a href="https://www.stepbible.org/?q=version=FinPR|reference=Matt.18.15-Matt.18.17" target="_blank">Matt.
                    18:15–17</a>;
                    <a href="https://www.stepbible.org/?q=version=FinPR|reference=Eph.4.2 Eph.4.3" target="_blank">Ef. 4:2, 3</a>
                </span>
            </p>
            <p>14. Jokainen seurakunta ja kaikki sen jäsenet ovat velvoitettuja jatkuvasti rukoilemaan kaikkien
                Kristuksen seurakuntien hyvän ja menestyksen puolesta.<span class="note"><a href="https://www.stepbible.org/?q=version=FinPR|reference=Eph.6.18" target="_blank">Ef. 6:18</a>;
                    <a href="https://www.stepbible.org/?q=version=FinPR|reference=Ps.122.6" target="_blank">Ps. 122:6</a>
                </span>
                Heidän täytyy myös – kaikkina mahdollisuuksina heidän asemiensa ja kutsujen rajoissa – harjoittaa
                lahjojaan ja armojaan seurakunnan eduksi. Kun Jumalan kaitselmus nostaa uusia seurakuntia, sen
                mukaan kun on olosuhteiden mukaan mahdollista, heidän tulee nauttia keskinäisestä yhteydestä
                rauhaksi, rakkauden kasvuksi ja yhteiseksi rakennukseksi.<span class="note"><a href="https://www.stepbible.org/?q=version=FinPR|reference=Rom.16.1 Rom.16.2" target="_blank">Room. 16:1, 2</a>;
                    <a href="https://www.stepbible.org/?q=version=FinPR|reference=3John.8-3John.10" target="_blank">3.
                        Joh. 8–10
                    </a>
                </span>
            </p>
            <p>15. Opillisia tai hallinnollisia vaikeuksia tai erimielisyyksiä, jotka koskettavat rauhaa, yhteyttä
                tai yhteistä kasvua, voi nousta. Ne saattavat koskettaa kaikkia seurakuntia yleisesti tai
                yksittäistä seurakuntaa. Vaikeuksia voi myös tulla, kun seurakunnan jäsen tai jäseniä on loukattu
                seurakuntakurilla, jota ei ole toimitettu totuudessa ja järjestyksessä. Tällaisissa tapauksissa on
                Kristuksen mielen mukaista, että niillä seurakunnilla, joilla on yhteys, tavata heidän lähettiensä
                kautta harkitsemaan ja antamaan neuvoa paikalliselle seurakunnalle, jota käsiteltävä ongelma
                koskee.<span class="note">
                    <a href="https://www.stepbible.org/?q=version=FinPR|reference=Acts.15.2 Acts.15.4 Acts.15.6 Acts.15.22 Acts.15.23 Acts.15.25" target="_blank">Ap.t. 15:2,
                        4, 6, 22, 23,
                        25
                    </a>
                </span>
                Tarkkaan katsoen, kootuille
                läheteille ei kuitenkaan ole annettu mitään seurakunnallista valtaa. Heillä ei myöskään ole oikeutta
                harjoittaa seurakuntakuria minkään seurakunnan tai yksilön ylitse tai määrätä päätöstään
                seurakunnille tai niiden johtajille.<span class="note"><a href="https://www.stepbible.org/?q=version=FinPR|reference=2Cor.1.24" target="_blank">2. Kor. 1:24</a>;
                    <a href="https://www.stepbible.org/?q=version=FinPR|reference=1John.4.1" target="_blank">1. Joh. 4:1</a>
                </span>
            </p>
        </div></html>