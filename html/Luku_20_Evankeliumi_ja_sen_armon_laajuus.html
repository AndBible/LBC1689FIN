<html><head><title>Luku 20: Evankeliumi ja sen armon laajuus</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_19_Jumalan_laki.html">←</a></span><span class="index"><a href="index.html">Sisällys</a></span><span class="next"><a href="Luku_21_Kristillinen_vapaus_ja_omantunnonvapaus.html">→</a></span></div></body><div type="chapter" osisID="Luku 20 Evankeliumi ja sen armon laajuus" class="chapter">
			<div class="title">Luku 20: Evankeliumi ja sen armon laajuus</div>
			<p>1. Koska synti rikkoi tekojen liiton ja se oli kykenemätön antamaan elämän, Jumalaa miellytti
                julistaa lupausta Kristuksesta, naisen siementä, keinona kutsua valitut ja tuottaa heissä usko ja
                katumus.<span class="note-crossReference note">
					<a href="https://www.stepbible.org/?q=version=FinPR|reference=Gen.3.15">1. Moos. 3:15</a>
				</span>
                Tässä lupauksessa evankeliumin sisältö paljastettiin ja tehtiin
                vaikuttavaksi kääntymiseen ja syntisten pelastukseksi.<span class="note-crossReference note">
					<a href="https://www.stepbible.org/?q=version=FinPR|reference=Rev.13.8">Ilm. 13:8</a>
				</span>
			</p>
			<p>2. Tämä lupaus Kristuksesta ja pelastuksesta hänen kauttansa on paljastettu yksin Jumalan
                Sanassa.<span class="note-crossReference note">
					<a href="https://www.stepbible.org/?q=version=FinPR|reference=Rom.1.17">Room. 1:17</a>
				</span>
                Luomisen ja kaitselmuksen työt yksin luonnon valaisemana eivät
                paljasta Kristusta tai armoa hänen kauttansa edes yleisellä tavalla.<span class="note-crossReference note">
					<a href="https://www.stepbible.org/?q=version=FinPR|reference=Rom.10.14 Rom.10.15 Rom.10.17">Room. 10:14, 15,
                        17
                    </a>
				</span>
                Ne, jotka ova vailla ilmestystä Kristuksesta evankeliumin
                lupauksessa, ovat kykenemättömiä saavuttamaan pelastavaa uskoa ja katumusta ainoastaan näkemällä
                nämä Jumalan teot.<span class="note-crossReference note">
					<a href="https://www.stepbible.org/?q=version=FinPR|reference=Prov.29.18">Sanal. 29:18</a>;  <a href="https://www.stepbible.org/?q=version=FinPR|reference=Isa.25.7">Jes. 25:7</a>;
                    <a href="https://www.stepbible.org/?q=version=FinPR|reference=Isa.60.2 Isa.60.3">Jes. 60:2,
                        3
                    </a>
				</span>
			</p>
			<p>3. Evankeliumi on paljastettu syntisille eri aikoina ja eri paikoissa niiden lupausten ja sääntöjen
                kanssa, jotka kuvaavat kuuliaisuutta, jota se vaatii. Tietyt kansat ja yksilöt, joille tämä ilmestys
                suodaan, ovat ainoastaan Jumalan kaikkivaltiaan tahdon ja hyvän mielisuosion mukaan valittuja.<span class="note-crossReference note">
					<a href="https://www.stepbible.org/?q=version=FinPR|reference=Ps.147.20">Ps.
                    147:20</a>;
                    <a href="https://www.stepbible.org/?q=version=FinPR|reference=Acts.16.7">Ap.t. 16:7</a>
				</span>
                Tämä valinta ei riipu mistään tehdystä lupauksesta
                niille, jotka osoittavat hyvää taloudenhoitoa heidän luonnollisilla kyvyillä, joka perustuu yleiseen
                valoon evankeliumin ulkopuolella. Kukaan ei ole koskaan tehnyt tätä, eikä kukaan voikaan.<span class="note-crossReference note">
					<a href="https://www.stepbible.org/?q=version=FinPR|reference=Rom.1.18-Rom.1.32">Room.
                        1:18–32
                    </a>
				</span>
                Kaikkina aikoina evankeliumin saarnaaminen yksilöille ja kansoille
                onkin suotu laajasti vaihtelevissa määrin Jumalan tahdon mukaan.
            </p>
			<p>4. Evankeliumi on ainoa ulkoinen keino ilmoittaa Kristus ja pelastava armo. Se on yltäkylläisen
                riittävä tähän tarkoitukseen. Kuitenkin syntyäkseen uudeksi ja saadakseen uuden elämän, niiden,
                jotka ovat kuolleita synneissään täytyy saada myös vaikuttava kutsu. Tämä on Pyhän Hengen
                vastustamaton työ heidän sielun jokaisessa osassa, joka synnyttää uuden hengellisen elämän.<span class="note-crossReference note">
					<a href="https://www.stepbible.org/?q=version=FinPR|reference=Ps.110.3">Ps.
                    110:3</a>;  <a href="https://www.stepbible.org/?q=version=FinPR|reference=1Cor.2.14">1. Kor. 2:14</a>;  <a href="https://www.stepbible.org/?q=version=FinPR|reference=Eph.1.19 Eph.1.20">Ef. 1:19, 20</a>;
                    <a href="https://www.stepbible.org/?q=version=FinPR|reference=John.6.44">Joh.
                        6:44
                    </a>
				</span>
                Ilman tätä työtä mikään ei tuo heitä kääntymykseen Jumalan luokse.<span class="note-crossReference note">
					<a href="https://www.stepbible.org/?q=version=FinPR|reference=2Cor.4.4 2Cor.4.6">2. Kor. 4:4,
                        6
                    </a>
				</span>
			</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>