<html><head><title>LAKI &amp; SEN TEHTÄVÄT</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Katekismus_YL_SNOUSEMUS.html">←</a></span><span class="index"><a href="index.html">Sisällys</a></span><span class="next"><a href="Katekismus_USKO_KRISTUKSEEN_JA_PARANNUS.html">→</a></span></div></body><div type="chapter" osisID="Katekismus LAKI JA SEN TEHTÄVÄT" class="chapter">
            <div class="title">LAKI &amp; SEN TEHTÄVÄT</div>

            <p><span class="bold">45. KYSYMYS</span>: Mitä Jumala odottaa ihmiseltä?
            </p>

            <p><span class="bold">VASTAUS</span>: Jumala odottaa ihmiseltä kuuliaisuutta hänen ilmoitetulle tahdolleen.
            </p>

            <p><span class="bold">RAAMATTU</span>: Room. 1:5; 16:26; 15:18; Gal. 5:6; 1 Tess. 1:3; 2 Tess. 2:11.
            </p>

            <p><span class="bold">46. KYSYMYS</span>: Mitä Jumala aluksi ilmoitti ihmiselle kuuliaisuuden säädökseksi?
            </p>

            <p><span class="bold">VASTAUS</span>: Ensimmäinen säädös, jonka Jumala ihmiselle ilmoitti kuuliaisuutta varten,
                oli moraalinen laki.
            </p>

            <p><span class="bold">RAAMATTU</span>: Room. 2:14; 15; 5:13, 14.
            </p>

            <p><span class="bold">47. KYSYMYS</span>: Missä on uskon kuuliaisuus annettu tiivistettynä?
            </p>

            <p><span class="bold">VASTAUS</span>: Kymmenen käskyä on yhteenveto uskon kuuliaisuudesta.
            </p>

            <p><span class="bold">RAAMATTU</span>: 2. Moos. 34:28; 5. Moos. 10:4; Room. 9:32; Hepr. 3:18-19; 4:2.
            </p>

            <p><span class="bold">48. KYSYMYS</span>: Miten kymmenen käskyä voidaan tiivistää?
            </p>

            <p><span class="bold">VASTAUS</span>: Kymmenen käskyä voidaan tiivistää seuraavasti: Rakasta Herraa, sinun
                Jumalaasi, koko sydämestäsi, koko sielustasi, koko voimastasi ja koko mielestäsi; ja rakasta
                lähimmäistäsi niin kuin itseäsi.
            </p>

            <p><span class="bold">RAAMATTU</span>: Matt. 22:36-40; Mark. 12:28-33.
            </p>

            <p><span class="bold">49. KYSYMYS</span>: Mitkä ovat kymmenen käskyn alkusanat?
            </p>

            <p><span class="bold">VASTAUS</span>: Kymmenen käskyn alkusanat ovat: ”Minä olen Herra sinun Jumalasi, joka toin
                sinut pois Egyptin maasta, orjuuden pesästä.”
            </p>

            <p><span class="bold">RAAMATTU</span>: 2 Moos. 20:2.
            </p>

            <p><span class="bold">50. KYSYMYS</span>: Mitä kymmenen käskyn alkusanat opettavat meille?
            </p>

            <p><span class="bold">VASTAUS</span>: Kymmenen käskyn alkusanat opettavat meille, että Jumala on Herra ja
                armollinen Vapahtaja. Ja sentähden olemme velvollisia pitämään kaikki hänen käskynsä.
            </p>

            <p><span class="bold">RAAMATTU</span>: 5 Moos. 10:13, 16; 30:6.
            </p>

            <p><span class="bold">KOMMENTTI</span>: Jumalan moraalilain, Kymmenen käskyn, tehtävä on kolmijakoinen.
                Ensimmäiseksi (1), ne kertovat millaisessa suhteessa Jumala on luonut meidät itseensä ja suhteessa
                toisiin ihmisiin. Toiseksi (2), ne johdattavat meidät Kristuksen luokse, koska huomaamme epäonnistuvamme
                niiden noudattamisessa. Kolmanneksi (3), ne toimivat normina kristittyjen kasvussa. Kymmenellä käskyllä
                ei ole ikinä voimaa pelastaa ihmistä, vaan ne kertovat ainoastaan ohjeen elää.
            </p>

            <p><span class="bold">51. KYSYMYS</span>: Mikä on ensimmäinen käsky?
            </p>

            <p><span class="bold">VASTAUS</span>: Ensimmäinen käsky on: ”Älä pidä muita jumalia minun rinnallani”.
            </p>

            <p><span class="bold">RAAMATTU</span>: 2 Moos. 20:3.
            </p>

            <p><span class="bold">52. KYSYMYS</span>: Mitä ensimmäinen käsky vaatii?
            </p>

            <p><span class="bold">VASTAUS</span>: Ensimmäinen käsky vaatii meitä tuntemaan Jumalan ja ymmärtämään Jumalan
                olevan ainut todellinen jumala sekä palvomaan ja kirkastamaan Häntä sen tähden.
            </p>

            <p><span class="bold">RAAMATTU</span>: 5. Moos. 26:17; Joos. 24:15; 1 Aik. 28:9; Ps. 29:2; Matt. 4:10.
            </p>

            <p><span class="bold">53. KYSYMYS</span>: Mitä ensimmäinen käsky kieltää?
            </p>

            <p><span class="bold">VASTAUS</span>: Ensimmäinen käsky kieltää meitä olemasta palvomatta ja kirkastamatta
                todellista Jumalaa Jumalana; se myös kieltää meitä antamasta ylistystä ja kunniaa kenellekään
                muulle.
            </p>

            <p><span class="bold">RAAMATTU</span>: Joos. 24:27; Ps. 14:1; Room. 1:20-21, 25.
            </p>

            <p><span class="bold">54. KYSYMYS</span>: Mitä erikoisesti tarkoitetaan sanoilla, ”minun rinnallani”
                ensimmäisessä käskyssä?
            </p>

            <p><span class="bold">VASTAUS</span>: Sanoilla ”minun rinnallani” ensimmäisessä käskyssä opetetaan, että Jumala,
                joka näkee kaikki asiat, huomaa ja on tyytymätön siihen syntiin, että pidetään muita jumalia.
            </p>

            <p><span class="bold">RAAMATTU</span>: 5. Moos. 30:17, 18; Ps. 44:20-21; 90:8.
            </p>

            <p><span class="bold">55. KYSYMYS</span>: Mikä on toinen käsky?
            </p>

            <p><span class="bold">VASTAUS</span>: Toinen käsky on: “Älä tee itsellesi jumalankuvaa äläkä mitään kuvaa, älä
                niistä, jotka ovat ylhäällä taivaassa, älä niistä, jotka ovat alhaalla maan päällä, äläkä niistä, jotka
                ovat vesissä maan alla. Älä kumarra niitä äläkä palvele niitä. Sillä minä, Herra, sinun Jumalasi, olen
                kiivas Jumala, joka kostan isien pahat teot lapsille kolmanteen ja neljänteen polveen, niille, jotka
                minua vihaavat; mutta teen laupeuden tuhansille, jotka minua rakastavat ja pitävät minun käskyni.”
            </p>

            <p><span class="bold">RAAMATTU</span>: 2 Moos. 20:4-6.
            </p>

            <p><span class="bold">56. KYSYMYS</span>: Mitä toinen käsky vaatii?
            </p>

            <p><span class="bold">VASTAUS</span>: Toinen käsky vaatii, että otamme vastaan, huomioimme ja pidämme puhtaana ja
                kokonaisuudessaan kaikki palvontaan liittyvät asiat, jotka Jumala on sanassaan määrännyt.
            </p>

            <p><span class="bold">RAAMATTU</span>: 5. Moos. 12:32; 32:46; Matt. 28:20.
            </p>

            <p><span class="bold">57. KYSYMYS</span>: Mitä toinen käsky kieltää?
            </p>

            <p><span class="bold">VASTAUS</span>: Toinen käsky kieltää palvomasta Jumalaa kuvien kautta tai millään
                sellaisella tavalla, jota Hänen sanansa ei ole säätänyt.
            </p>

            <p><span class="bold">RAAMATTU</span>: Room. 1:22, 23; 5. Moos. 4:15, 16; Kol. 2:18; 3:17; 1 Kor. 10:31, 23.
            </p>

            <p><span class="bold">58. KYSYMYS</span>: Mitkä ovat syyt, jotka on lisätty toiseen käskyyn?
            </p>

            <p><span class="bold">VASTAUS</span>: Jumalan pyhä kateus Hänen omaan nimeensä ja Hänen kiivautensa, joka Hänellä
                on itsensä palvontaa kohtaan, ovat syyt, jotka on lisätty toiseen käskyyn.
            </p>

            <p><span class="bold">RAAMATTU</span>: 2. Moos. 20:4-6; 34:14; 1 Kor. 10:22.
            </p>

            <p><span class="bold">59. KYSYMYS</span>: Mikä on kolmas käsky?
            </p>

            <p><span class="bold">VASTAUS</span>: Kolmas käsky on: “Älä turhaan lausu Herran, sinun Jumalasi, nimeä, sillä
                Herra ei jätä rankaisematta sitä, joka Hänen nimensä turhaan lausuu.”
            </p>

            <p><span class="bold">RAAMATTU</span>: 2. Moos. 20:7.
            </p>

            <p><span class="bold">60. KYSYMYS</span>: Mitä kolmas käsky vaatii?
            </p>

            <p><span class="bold">VASTAUS</span>: Kolmas käsky vaatii Jumalan nimen pyhää ja kunnioittavaa käyttöä koskien
                kaikkia Hänen nimiään, ominaisuuksiaan, tekojaan ja sanojaan.
            </p>

            <p><span class="bold">RAAMATTU</span>: Ps. 29:2; 111:9; 138:2; 5. Moos. 32:1-4; 28:58-59; Matt. 6:9; Saarn. 5:1;
                Job 36:24; Ilm. 4:8; 15:3, 4.
            </p>

            <p><span class="bold">61. KYSYMYS</span>: Mitä kolmas käsky kieltää?
            </p>

            <p><span class="bold">VASTAUS</span>: Kolmas käsky kieltää kaiken kiroilun ja sellaisen väärinkäytön, jonka
                Jumala on tehnyt tiettäväksi.
            </p>

            <p><span class="bold">RAAMATTU</span>: 2 Moos. 20:7; 3 Moos. 20:3; 19:12; Jes. 52:5; Mal. 1:6, 7; Matt. 5:34-37.
            </p>

            <p><span class="bold">KOMMENTTI</span>: Tämä käsky myös vaatii meitä pitämään kaikki lupauksemme. Jokainen lupaus
                on tehty Jumalan edessä. Keskustele lapsesi kanssa lupausten tärkeydestä. Kerro
                myös epäonnistumisistasi lapsille.
            </p>

            <p><span class="bold">62. KYSYMYS</span>: Miksi seuraus on lisätty kolmanteen käskyyn?
            </p>

            <p><span class="bold">VASTAUS</span>: Syy kolmannen käskyn rikkomisesta koituvan seurauksen lisäykseen on, että
                vaikka tämän käskyn rikkojat saattavat karata ihmisten rangaistukselta, Herra meidän Jumalamme ei päästä
                heitä Hänen oikeudenmukaisesta tuomiostaan.
            </p>

            <p><span class="bold">RAAMATTU</span>: 2. Moos. 20:7; 5. Moos. 28:58, 59; Mal. 2:2.
            </p>

            <p><span class="bold">63. KYSYMYS</span>: Mikä on neljäs käsky?
            </p>

            <p><span class="bold">VASTAUS</span>: Neljäs käsky on: “Muista pyhittää lepopäivä. Kuusi päivää tee työtä ja
                toimita kaikki askareesi; mutta seitsemäs päivä on Herran, sinun Jumalasi, sapatti; silloin älä mitään
                askaretta toimita, älä sinä älköönkä sinun poikasi tai tyttäresi, sinun palvelijasi tai palvelijattaresi
                tai
                juhtasi älköönkä muukalaisesi, joka sinun porteissasi on. Sillä kuutena päivänä Herra teki taivaan ja
                maan ja meren ja kaikki, mitä niissä on, mutta seitsemäntenä päivänä hän lepäsi; sen tähden Herra
                siunasi lepopäivän ja pyhitti sen.”
            </p>

            <p><span class="bold">RAAMATTU</span>: 2. Moos. 20:8-11.
            </p>

            <p><span class="bold">64. KYSYMYS</span>: Mitä neljäs käsky vaatii?
            </p>

            <p><span class="bold">VASTAUS</span>: Neljäs käsky vaatii pidettävän pyhänä Jumalalle sellaiset ajat, kuin Hän on
                sanassaan määrännyt, eritoten yhden päivän seitsemästä olevan pyhä sapatti Hänelle.
            </p>

            <p><span class="bold">RAAMATTU</span>: 3. Moos. 19:30; 5. Moos. 5:12.
            </p>

            <p><span class="bold">65. KYSYMYS</span>: Minkä päivän seitsemästä Jumala on määrännyt olemaan viikoittainen
                sapatti?
            </p>

            <p><span class="bold">VASTAUS</span>: Maailman luomisesta Kristuksen ylösnousemukseen Jumala määräsi seitsemännen
                päivän olevan viikoittainen sapatti. Kristuksen ylösnousemuksesta aina maailman loppuun asti viikon
                ensimmäinen päivä on kristitty sapatti.
            </p>

            <p><span class="bold">RAAMATTU</span>: 1. Moos. 2:3; Joh. 20:19; Ap. t. 20:7; 1 Kor. 16:1, 2; Ilm. 1:10.
            </p>

            <p><span class="bold">66. KYSYMYS</span>: Kuinka sapatti tulee pyhittää?
            </p>

            <p><span class="bold">VASTAUS</span>: Sapatti tulee pyhittää yhteiseen jumalanpalvelukseen ja muunlaisiin
                hengellisiin tehtäviin, jotka auttavat sielua lepäämään Jumalassa. Silloin tulisi pidättäytyä
                maallisista töistä ja velvollisuuksista, jotka ovat sallittuja muina päivinä. Ainoastaan välttämättömät
                ja laupeuden sanelemat velvollisuudet tulee täyttää.
            </p>

            <p><span class="bold">RAAMATTU</span>: 3. Moos. 23:3; Jes. 58:13, 14; Matt. 12:1-14; Mark. 2:27; Room. 14:5-6.
            </p>

            <p><span class="bold">67. KYSYMYS</span>: Mitä neljäs käsky kieltää?
            </p>

            <p><span class="bold">VASTAUS</span>: Neljäs käsky kieltää olla kunnioittamatta Herran päivää tekemällä
                turhamaisuuksia, synnillisiä tekoja itsessään, tai tarpeettomilla maallisilla ajatuksilla, sanoilla tai
                tekemisillä, jotka vievät mielen pois sapatin levosta Herrassa.
            </p>

            <p><span class="bold">RAAMATTU</span>: Neh. 13:15, 17; Jer. 17:21; Hes. 22:26; 23:38; Mark. 2:23-28; Ap. t. 20:7;
                Room. 14:5-6.
            </p>

            <p><span class="bold">68. KYSYMYS</span>: Mitkä ovat syyt, jotka on liitetty neljänteen käskyyn?
            </p>

            <p><span class="bold">VASTAUS</span>: Syyt, jotka on lisätty neljänteen käskyyn ovat: Jumala loi maailman
                kuudessa päivässä ja lepäsi seitsemännen päivän sekä siunasi sapatin.
            </p>

            <p><span class="bold">RAAMATTU</span>: 1. Moos. 2:2, 32; Moos. 20:9-11; 31:16, 17.
            </p>

            <p><span class="bold">69. KYSYMYS</span>: Mikä on viides käsky?
            </p>

            <p><span class="bold">VASTAUS</span>: Viides käsky on: “Kunnioita isääsi ja äitiäsi, että kauan eläisit siinä
                maassa, jonka Herra, sinun Jumalasi, sinulle antaa.”
            </p>

            <p><span class="bold">RAAMATTU</span>: 2. Moos. 20:12.
            </p>

            <p><span class="bold">KOMMENTTI</span>: Kerro lapsellesi siitä hienosta Jumalan viisaudesta, jolla Hän on antanut
                lapselle vanhemmat. Jumalan hyvä suunnitelma on, että lapset täyttävät tämän käskyn olemalla
                kuuliaisia vanhemmilleen ja aikuiset täyttävät tämän käskyn pitämällä huolen ikääntyvistä vanhemmistaan.
            </p>

            <p><span class="bold">70. KYSYMYS</span>: Mitä viides käsky vaatii?
            </p>

            <p><span class="bold">VASTAUS</span>: Viides käsky vaatii meitä kunnioittamaan ja olemaan kuuliaisia ja toimimaan
                niissä tehtävissä, jotka on määrätty erilaisissa auktoriteetin tai alaisen rooleissa.
            </p>

            <p><span class="bold">RAAMATTU</span>: 3. Moos. 19:32; Room. 12:10; 13:1; Ef. 5:21-22; 6:1, 5, 9; Kol. 3:19-22;1
                Piet. 2:17; 1.Tess. 5:12; Hepr. 13:7, 17.
            </p>

            <p><span class="bold">KOMMENTTI</span>: Kerro lapsillesi, että kaikilla ihmisillä on auktoriteetteja elämässä.
                Työnantajat, opettajat, poliisit jne. Nämä ovat osa Jumalan hyvää suunnitelmaa. Kuvaile omaa suhdettasi
                auktoriteetteihin.
            </p>

            <p><span class="bold">71. KYSYMYS</span>: Mitä viides käsky kieltää?
            </p>

            <p><span class="bold">VASTAUS</span>: Viides käsky kieltää olla huomioimatta, loukkaamatta, antamatta kunniaa tai
                velvollisuutta, mikä kuuluu jokaiselle heidän erilaisissa asemissa ja ihmissuhteissa.
            </p>

            <p><span class="bold">RAAMATTU</span>: Sananl. 30:17; Room. 13:7, 8.
            </p>

            <p><span class="bold">72. KYSYMYS</span>: Mikä on viidennen käskyn lisäyksen syy?
            </p>

            <p><span class="bold">VASTAUS</span>: Syy, joka on lisätty viidenteen käskyyn on pitkän ja hedelmällisen elämän
                lupaus kaikille, jotka pitävät tämän käskyn (kunhan se palvelee Jumalan kirkkautta ja niiden iloa, jotka
                pitävät tämän käskyn).
            </p>

            <p><span class="bold">RAAMATTU</span>: 2. Moos. 20:20; Ef. 6:2, 3.
            </p>

            <p><span class="bold">73. KYSYMYS</span>: Mikä on kuudes käsky?
            </p>

            <p><span class="bold">VASTAUS</span>: Kuudes käsky on: “Älä tapa”
            </p>

            <p><span class="bold">RAAMATTU</span>: 2. Moos. 20:13.
            </p>

            <p><span class="bold">74. KYSYMYS</span>: Mitä kuudes käsky vaatii?
            </p>

            <p><span class="bold">VASTAUS</span>: Kuudes käsky vaatii meitä kaikkia laillisia tapoja noudattaen säilyttämään
                oman sekä toisten elämän.
            </p>

            <p><span class="bold">Raamattu</span>: Ps. 82:3, 4; Sananl. 24:11, 12; Ap. t. 16:28; Ef. 5:29, 30.
            </p>

            <p><span class="bold">75. KYSYMYS</span>: Mitä kuudes käsky kieltää?
            </p>

            <p><span class="bold">VASTAUS</span>: Kuudes käsky kieltää meitä ottamasta oman tai lähimmäisemme hengen
                epäoikeudenmukaisesti. Se kieltää myös kaikki asenteet ja teot, jotka vievät tähän suuntaan.
            </p>

            <p><span class="bold">RAAMATTU</span>: 1 Moos. 4:10, 11; 9:6; Matt. 5:21-26.
            </p>

            <p><span class="bold">76. KYSYMYS</span>: Mikä on seitsemäs käsky?
            </p>

            <p><span class="bold">VASTAUS</span>: Seitsemäs käsky on: ”Älä tee huorin.”
            </p>

            <p><span class="bold">RAAMATTU</span>: 2 Moos. 20:14.
            </p>

            <p><span class="bold">KOMMENTTI</span>: Kerro lapsellesi Jumalan luomasta avioliittosuhteesta miehen ja naisen
                välillä. Jumala on viisaudessaan ja hyvyydessään luonut miehen ja naisen välille uskollisen
                ihmissuhteen, jossa voi harjoittaa nautinnollista intimiteettiä keskenään. Riippuen lastesi iästä, älä
                kainostele puhua avoimesti seksin hienosta lahjasta ja kuinka se kuuluu avioliittoon. Rukoile ääneen
                lastesi tulevien puolisoiden puolesta.
            </p>

            <p><span class="bold">77. KYSYMYS</span>: Mitä seitsemäs käsky vaatii?
            </p>

            <p><span class="bold">VASTAUS</span>: Seitsemäs käsky vaatii meitä säilyttämään oman ja lähimmäisemme puhtauden
                sydämessä, puheessa, ja käyttäytymisessä.
            </p>

            <p><span class="bold">RAAMATTU</span>: Matt. 5:28; 1 Kor. 6:18; 7:2; 2 Tim. 2:22; 1 Piet. 3:2.
            </p>

            <p><span class="bold">78. KYSYMYS</span>: Mitä seitsemäs käsky kieltää?
            </p>

            <p><span class="bold">VASTAUS</span>: Seitsemäs käsky kieltää kaikki epäpuhtaat ajatukset, sanat ja toiminnot.
            </p>

            <p><span class="bold">RAAMATTU</span>: Job 31:1; Matt. 5:28-32; Room. 13:13; Ef. 5:3,4; Kol. 4:6.
            </p>

            <p><span class="bold">79. KYSYMYS</span>: Mikä on kahdeksas käsky?
            </p>

            <p><span class="bold">VASTAUS</span>: Kahdeksas käsky on: ”Älä varasta.”
            </p>

            <p><span class="bold">RAAMATTU</span>: 2 Moos. 20:15.
            </p>

            <p><span class="bold">80. KYSYMYS</span>: Mitä kahdeksas käsky vaatii?
            </p>

            <p><span class="bold">VASTAUS</span>: Kahdeksas käsky vaatii meitä etsimään laillisia ja hyviä tapoja tehdä
                työtä, jotta meidän tarpeemme tulevat täytetyiksi, ja että voimme hankkia niille, jotka eivät voi
                hankkia itselleen.
            </p>

            <p><span class="bold">RAAMATTU</span>: Ef. 4:28; Sananl. 27:23; 3. Moos. 25:35; 5 Moos.15:10; 22:1-4.
            </p>

            <p><span class="bold">81. KYSYMYS</span>: Mitä kahdeksas käsky kieltää?
            </p>

            <p><span class="bold">VASTAUS</span>: Kahdeksas käsky kieltää meiltä kaiken, mikä epäoikeudenmukaisesti evää tai
                vähentää toisen ihmisen omaisuutta tai tavaroita.
            </p>

            <p><span class="bold">RAAMATTU</span>: Mal. 3:8; Room. 13:7; Ef. 4:28.
            </p>

            <p><span class="bold">KOMMENTTI</span>: Tunnusta lapsellesi jokin tekemäsi varkaus, ja kysy lapseltasi onko hän
                ikinä varastanut mitään.
            </p>

            <p><span class="bold">82. KYSYMYS</span>: Mikä on yhdeksäs käsky?
            </p>

            <p><span class="bold">VASTAUS</span>: Yhdeksäs käsky on: ”Älä sano väärää todistusta lähimmäisestäsi.”
            </p>

            <p><span class="bold">RAAMATTU</span>: 2 Moos. 20:16.
            </p>

            <p><span class="bold">83. KYSYMYS</span>: Mitä yhdeksäs käsky vaatii?
            </p>

            <p><span class="bold">VASTAUS</span>: Yhdeksäs käsky vaatii meitä pitämään kiinni totuudesta ja edistämään sitä
                ihmisten välillä. Meidän tulee myös auttaa säilyttämään lähimmäisemme ja oma hyvä nimi ja
                maine.
            </p>

            <p><span class="bold">RAAMATTU</span>: Sananl. 14:5, 25:29; Saarn. 7:1; Sak. 8:16; Ap. t.
                25:10; 3 Joh. 12.
            </p>

            <p><span class="bold">84. KYSYMYS</span>: Mitä yhdeksäs käsky kieltää?
            </p>

            <p><span class="bold">VASTAUS</span>: Yhdeksäs käsky kieltää kaiken, mikä ei kunnioita totuutta, tai vahingoittaa
                omaa tai lähimmäisemme nimeä.
            </p>

            <p><span class="bold">RAAMATTU</span>: Ps. 15:3; Ef. 4:25; 2 Kor. 8:20, 21.
            </p>

            <p><span class="bold">KOMMENTTI</span>: Kerro lapsellesi esimerkkejä, kuinka tätä käskyä voi pitää ja rikkoa.
                Kerro omista virheistäsi juoruilun suhteen ja omasta tarpeestasi Kristuksen työlle.
            </p>

            <p><span class="bold">85. KYSYMYS</span>: Mikä on kymmenes käsky?
            </p>

            <p><span class="bold">VASTAUS</span>: Kymmenes käsky on: ”Älä himoitse lähimmäisesi taloa, vaimoa, älä hänen
                palvelijaa, hänen härkäänsä, hänen aasiansa tai mitään, mikä on hänen.”
            </p>

            <p><span class="bold">RAAMATTU</span>: 2 Moos. 20:17.
            </p>

            <p><span class="bold">86. KYSYMYS</span>: Mitä kymmenes käsky vaatii?
            </p>

            <p><span class="bold">VASTAUS</span>: Kymmenes käsky vaatii tyytyväisyyttä omassa asemassamme, oikeaa ja
                rakkaudellisen hengen asennetta lähimmäistämme kohtaan ja kaikkea kohtaan, mikä on hänen.
            </p>

            <p><span class="bold">RAAMATTU</span>: 3. Moos. 19:18; Room. 12:15; 1 Kor. 13:4-7; 1 Tim. 6:6; Hepr. 13:5.
            </p>

            <p><span class="bold">87. KYSYMYS</span>: Mitä kymmenes käsky kieltää?
            </p>

            <p><span class="bold">VASTAUS</span>: Tunnustakaa toisillenne asioita, joista olette olleet kateellisia. Kymmenes
                käsky kieltää meitä valittamasta siinä tilassa, jossa olemme. Se myös kieltää meitä olemasta kateellisia
                tai ahnehtimasta sitä hyvää, mitä lähimmäisellämme on. Emme myöskään saa tuntea voimakkaita halun
                tunteita mitään sellaista kohtaan, mikä on hänen.
            </p>

            <p><span class="bold">RAAMATTU</span>: 1 Kor. 10:10; Gal. 5:26; Kol. 3:5; Jaak. 5:9.
            </p>

            <p><span class="bold">KOMMENTTI</span>: Vietä hetki antaaksesi kiitosta kaikesta hyvästä, jonka Jumala on suonut.
                Kadehtimisen vastakohta on kiitollisuus siitä hyvästä, mitä sekä itse että muut saavat kokea.
            </p>

            <p><span class="bold">88. KYSYMYS</span>: Onko kukaan ihminen kykenevä täydellisesti pitämään Jumalan käskyt?
            </p>

            <p><span class="bold">VASTAUS</span>: Kukaan ihminen ei syntiinlankeemuksen jälkeen ole kykenevä tässä elämässä
                pitämään täydellisesti Jumalan lakia, vaan päivittäin me jäämme sekä sisäisestä että ulkoisesta
                täydellisyydestä.
            </p>

            <p><span class="bold">RAAMATTU</span>: ”Jos sanomme, ettei meillä ole syntiä, niin me eksytämme itsemme, ja
                totuus ei ole meissä.” 1 Joh. 1:8
            </p>

            <p><span class="bold">KTS. MYÖS</span>: 1 Moos. 6:5; 8:21; Saarn. 7:20; Room. 3:23; 7:15; Fil. 3:12; Jaak. 3:2,
                8.
            </p>

            <p><span class="bold">89. KYSYMYS</span>: Mikä on lain tehtävä syntiinlankeemuksen jälkeen?
            </p>

            <p><span class="bold">VASTAUS</span>: Lain tehtävä syntiinlankeemuksen jälkeen on paljastaa Jumalan täydellinen
                vanhurskaus ja oikeudenmukaisuus, niin että Hänen omansa tuntevat uskon tien, joka johtaa elämään, ja
                että jumalattomat tulevat synnintuntoon, ja heidät tuodaan Kristuksen luokse pelastukseen.
            </p>

            <p><span class="bold">RAAMATTU</span>: ”Niin muodoin on laista tullut meille kasvattaja Kristukseen, että me
                uskosta vanhurskaiksi tulisimme.” Gal. 3:22, 24
            </p>

            <p><span class="bold">KTS. MYÖS</span>: Ps. 19:7-11; Luuk. 10:25-28; Room. 3:20, 31; 7:7; 8:13; 9:32; 12:2; Tiit.
                2:12-14; 1 Tim. 1:8.
            </p>

            <p><span class="bold">90. KYSYMYS</span>: Ovatko kaikki lain rikkomukset yhtä pahoja?
            </p>

            <p><span class="bold">VASTAUS</span>: Jotkut synnit itsessään ovat pahempia tai raskauttavampia Jumalan ja
                ihmisten edessä, kuin toiset.
            </p>

            <p><span class="bold">RAAMATTU</span>: ”Jos joku näkee veljensä tekevän syntiä, joka ei ole kuolemaksi, niin
                rukoilkoon, ja hän on antava hänelle elämän, niille nimittäin, jotka eivät tee syntiä kuolemaksi. On
                syntiä, joka on kuolemaksi; siitä minä en sano, että olisi
                rukoiltava.” 1 Joh. 5:16
            </p>

            <p><span class="bold">KTS. MYÖS</span>: Hes. 8:13; Joh. 19:11.
            </p>

            <p><span class="bold">91. KYSYMYS</span>: Mitä jokainen synti ansaitsee?
            </p>

            <p><span class="bold">VASTAUS</span>: Jokainen synti ansaitsee Jumalan vihan ja kirouksen sekä tässä että
                tulevassa elämässä.
            </p>

            <p><span class="bold">RAAMATTU</span>: ”Sillä kaikki, jotka perustautuvat lain tekoihin, ovat kirouksen alaisia;
                sillä kirjoitettu on: ’Kirottu olkoon jokainen, joka ei pysy kaikessa, mikä on kirjoitettuna lain
                kirjassa, niin että hän sen tekee’”. Gal. 3:10
            </p>

            <p><span class="bold">KTS. MYÖS</span>: Ps. 11:6; Sananl. 3:33; Ef. 5:6; Ilm. 21:8.
            </p>

        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>