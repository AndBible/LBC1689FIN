<html><head><title>LAKI &amp; SEN TEHTÄVÄT</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Katekismus_YL_SNOUSEMUS.html">&lt;</a></span><span class="index"><a href="index.html">Sisällys</a></span><span class="next"><a href="Katekismus_USKO_KRISTUKSEEN_JA_PARANNUS.html">&gt;</a></span></div></body><div type="chapter" osisID="Katekismus LAKI JA SEN TEHTÄVÄT" class="chapter">
            <div class="title">LAKI &amp; SEN TEHTÄVÄT</div>

            <p><hi type="bold">45. KYSYMYS</hi>: Mitä Jumala odottaa ihmiseltä?
            </p>

            <p><hi type="bold">VASTAUS</hi>: Jumala odottaa ihmiseltä kuuliaisuutta hänen ilmoitetulle tahdolleen.
            </p>

            <p><hi type="bold">RAAMATTU</hi>: Room. 1:5; 16:26; 15:18; Gal. 5:6; 1 Tess. 1:3; 2 Tess. 2:11.
            </p>

            <p><hi type="bold">46. KYSYMYS</hi>: Mitä Jumala aluksi ilmoitti ihmiselle kuuliaisuuden säädökseksi?
            </p>

            <p><hi type="bold">VASTAUS</hi>: Ensimmäinen säädös, jonka Jumala ihmiselle ilmoitti kuuliaisuutta varten,
                oli moraalinen laki.
            </p>

            <p><hi type="bold">RAAMATTU</hi>: Room. 2:14; 15; 5:13, 14.
            </p>

            <p><hi type="bold">47. KYSYMYS</hi>: Missä on uskon kuuliaisuus annettu tiivistettynä?
            </p>

            <p><hi type="bold">VASTAUS</hi>: Kymmenen käskyä on yhteenveto uskon kuuliaisuudesta.
            </p>

            <p><hi type="bold">RAAMATTU</hi>: 2. Moos. 34:28; 5. Moos. 10:4; Room. 9:32; Hepr. 3:18-19; 4:2.
            </p>

            <p><hi type="bold">48. KYSYMYS</hi>: Miten kymmenen käskyä voidaan tiivistää?
            </p>

            <p><hi type="bold">VASTAUS</hi>: Kymmenen käskyä voidaan tiivistää seuraavasti: Rakasta Herraa, sinun
                Jumalaasi, koko sydämestäsi, koko sielustasi, koko voimastasi ja koko mielestäsi; ja rakasta
                lähimmäistäsi niin kuin itseäsi.
            </p>

            <p><hi type="bold">RAAMATTU</hi>: Matt. 22:36-40; Mark. 12:28-33.
            </p>

            <p><hi type="bold">49. KYSYMYS</hi>: Mitkä ovat kymmenen käskyn alkusanat?
            </p>

            <p><hi type="bold">VASTAUS</hi>: Kymmenen käskyn alkusanat ovat: ”Minä olen Herra sinun Jumalasi, joka toin
                sinut pois Egyptin maasta, orjuuden pesästä.”
            </p>

            <p><hi type="bold">RAAMATTU</hi>: 2 Moos. 20:2.
            </p>

            <p><hi type="bold">50. KYSYMYS</hi>: Mitä kymmenen käskyn alkusanat opettavat meille?
            </p>

            <p><hi type="bold">VASTAUS</hi>: Kymmenen käskyn alkusanat opettavat meille, että Jumala on Herra ja
                armollinen Vapahtaja. Ja sentähden olemme velvollisia pitämään kaikki hänen käskynsä.
            </p>

            <p><hi type="bold">RAAMATTU</hi>: 5 Moos. 10:13, 16; 30:6.
            </p>

            <p><hi type="bold">KOMMENTTI</hi>: Jumalan moraalilain, Kymmenen käskyn, tehtävä on kolmijakoinen.
                Ensimmäiseksi (1), ne kertovat millaisessa suhteessa Jumala on luonut meidät itseensä ja suhteessa
                toisiin ihmisiin. Toiseksi (2), ne johdattavat meidät Kristuksen luokse, koska huomaamme epäonnistuvamme
                niiden noudattamisessa. Kolmanneksi (3), ne toimivat normina kristittyjen kasvussa. Kymmenellä käskyllä
                ei ole ikinä voimaa pelastaa ihmistä, vaan ne kertovat ainoastaan ohjeen elää.
            </p>

            <p><hi type="bold">51. KYSYMYS</hi>: Mikä on ensimmäinen käsky?
            </p>

            <p><hi type="bold">VASTAUS</hi>: Ensimmäinen käsky on: ”Älä pidä muita jumalia minun rinnallani”.
            </p>

            <p><hi type="bold">RAAMATTU</hi>: 2 Moos. 20:3.
            </p>

            <p><hi type="bold">52. KYSYMYS</hi>: Mitä ensimmäinen käsky vaatii?
            </p>

            <p><hi type="bold">VASTAUS</hi>: Ensimmäinen käsky vaatii meitä tuntemaan Jumalan ja ymmärtämään Jumalan
                olevan ainut todellinen jumala sekä palvomaan ja kirkastamaan Häntä sen tähden.
            </p>

            <p><hi type="bold">RAAMATTU</hi>: 5. Moos. 26:17; Joos. 24:15; 1 Aik. 28:9; Ps. 29:2; Matt. 4:10.
            </p>

            <p><hi type="bold">53. KYSYMYS</hi>: Mitä ensimmäinen käsky kieltää?
            </p>

            <p><hi type="bold">VASTAUS</hi>: Ensimmäinen käsky kieltää meitä olemasta palvomatta ja kirkastamatta
                todellista Jumalaa Jumalana; se myös kieltää meitä antamasta ylistystä ja kunniaa kenellekään
                muulle.
            </p>

            <p><hi type="bold">RAAMATTU</hi>: Joos. 24:27; Ps. 14:1; Room. 1:20-21, 25.
            </p>

            <p><hi type="bold">54. KYSYMYS</hi>: Mitä erikoisesti tarkoitetaan sanoilla, ”minun rinnallani”
                ensimmäisessä käskyssä?
            </p>

            <p><hi type="bold">VASTAUS</hi>: Sanoilla ”minun rinnallani” ensimmäisessä käskyssä opetetaan, että Jumala,
                joka näkee kaikki asiat, huomaa ja on tyytymätön siihen syntiin, että pidetään muita jumalia.
            </p>

            <p><hi type="bold">RAAMATTU</hi>: 5. Moos. 30:17, 18; Ps. 44:20-21; 90:8.
            </p>

            <p><hi type="bold">55. KYSYMYS</hi>: Mikä on toinen käsky?
            </p>

            <p><hi type="bold">VASTAUS</hi>: Toinen käsky on: “Älä tee itsellesi jumalankuvaa äläkä mitään kuvaa, älä
                niistä, jotka ovat ylhäällä taivaassa, älä niistä, jotka ovat alhaalla maan päällä, äläkä niistä, jotka
                ovat vesissä maan alla. Älä kumarra niitä äläkä palvele niitä. Sillä minä, Herra, sinun Jumalasi, olen
                kiivas Jumala, joka kostan isien pahat teot lapsille kolmanteen ja neljänteen polveen, niille, jotka
                minua vihaavat; mutta teen laupeuden tuhansille, jotka minua rakastavat ja pitävät minun käskyni.”
            </p>

            <p><hi type="bold">RAAMATTU</hi>: 2 Moos. 20:4-6.
            </p>

            <p><hi type="bold">56. KYSYMYS</hi>: Mitä toinen käsky vaatii?
            </p>

            <p><hi type="bold">VASTAUS</hi>: Toinen käsky vaatii, että otamme vastaan, huomioimme ja pidämme puhtaana ja
                kokonaisuudessaan kaikki palvontaan liittyvät asiat, jotka Jumala on sanassaan määrännyt.
            </p>

            <p><hi type="bold">RAAMATTU</hi>: 5. Moos. 12:32; 32:46; Matt. 28:20.
            </p>

            <p><hi type="bold">57. KYSYMYS</hi>: Mitä toinen käsky kieltää?
            </p>

            <p><hi type="bold">VASTAUS</hi>: Toinen käsky kieltää palvomasta Jumalaa kuvien kautta tai millään
                sellaisella tavalla, jota Hänen sanansa ei ole säätänyt.
            </p>

            <p><hi type="bold">RAAMATTU</hi>: Room. 1:22, 23; 5. Moos. 4:15, 16; Kol. 2:18; 3:17; 1 Kor. 10:31, 23.
            </p>

            <p><hi type="bold">58. KYSYMYS</hi>: Mitkä ovat syyt, jotka on lisätty toiseen käskyyn?
            </p>

            <p><hi type="bold">VASTAUS</hi>: Jumalan pyhä kateus Hänen omaan nimeensä ja Hänen kiivautensa, joka Hänellä
                on itsensä palvontaa kohtaan, ovat syyt, jotka on lisätty toiseen käskyyn.
            </p>

            <p><hi type="bold">RAAMATTU</hi>: 2. Moos. 20:4-6; 34:14; 1 Kor. 10:22.
            </p>

            <p><hi type="bold">59. KYSYMYS</hi>: Mikä on kolmas käsky?
            </p>

            <p><hi type="bold">VASTAUS</hi>: Kolmas käsky on: “Älä turhaan lausu Herran, sinun Jumalasi, nimeä, sillä
                Herra ei jätä rankaisematta sitä, joka Hänen nimensä turhaan lausuu.”
            </p>

            <p><hi type="bold">RAAMATTU</hi>: 2. Moos. 20:7.
            </p>

            <p><hi type="bold">60. KYSYMYS</hi>: Mitä kolmas käsky vaatii?
            </p>

            <p><hi type="bold">VASTAUS</hi>: Kolmas käsky vaatii Jumalan nimen pyhää ja kunnioittavaa käyttöä koskien
                kaikkia Hänen nimiään, ominaisuuksiaan, tekojaan ja sanojaan.
            </p>

            <p><hi type="bold">RAAMATTU</hi>: Ps. 29:2; 111:9; 138:2; 5. Moos. 32:1-4; 28:58-59; Matt. 6:9; Saarn. 5:1;
                Job 36:24; Ilm. 4:8; 15:3, 4.
            </p>

            <p><hi type="bold">61. KYSYMYS</hi>: Mitä kolmas käsky kieltää?
            </p>

            <p><hi type="bold">VASTAUS</hi>: Kolmas käsky kieltää kaiken kiroilun ja sellaisen väärinkäytön, jonka
                Jumala on tehnyt tiettäväksi.
            </p>

            <p><hi type="bold">RAAMATTU</hi>: 2 Moos. 20:7; 3 Moos. 20:3; 19:12; Jes. 52:5; Mal. 1:6, 7; Matt. 5:34-37.
            </p>

            <p><hi type="bold">KOMMENTTI</hi>: Tämä käsky myös vaatii meitä pitämään kaikki lupauksemme. Jokainen lupaus
                on tehty Jumalan edessä. Keskustele lapsesi kanssa lupausten tärkeydestä. Kerro
                myös epäonnistumisistasi lapsille.
            </p>

            <p><hi type="bold">62. KYSYMYS</hi>: Miksi seuraus on lisätty kolmanteen käskyyn?
            </p>

            <p><hi type="bold">VASTAUS</hi>: Syy kolmannen käskyn rikkomisesta koituvan seurauksen lisäykseen on, että
                vaikka tämän käskyn rikkojat saattavat karata ihmisten rangaistukselta, Herra meidän Jumalamme ei päästä
                heitä Hänen oikeudenmukaisesta tuomiostaan.
            </p>

            <p><hi type="bold">RAAMATTU</hi>: 2. Moos. 20:7; 5. Moos. 28:58, 59; Mal. 2:2.
            </p>

            <p><hi type="bold">63. KYSYMYS</hi>: Mikä on neljäs käsky?
            </p>

            <p><hi type="bold">VASTAUS</hi>: Neljäs käsky on: “Muista pyhittää lepopäivä. Kuusi päivää tee työtä ja
                toimita kaikki askareesi; mutta seitsemäs päivä on Herran, sinun Jumalasi, sapatti; silloin älä mitään
                askaretta toimita, älä sinä älköönkä sinun poikasi tai tyttäresi, sinun palvelijasi tai palvelijattaresi
                tai
                juhtasi älköönkä muukalaisesi, joka sinun porteissasi on. Sillä kuutena päivänä Herra teki taivaan ja
                maan ja meren ja kaikki, mitä niissä on, mutta seitsemäntenä päivänä hän lepäsi; sen tähden Herra
                siunasi lepopäivän ja pyhitti sen.”
            </p>

            <p><hi type="bold">RAAMATTU</hi>: 2. Moos. 20:8-11.
            </p>

            <p><hi type="bold">64. KYSYMYS</hi>: Mitä neljäs käsky vaatii?
            </p>

            <p><hi type="bold">VASTAUS</hi>: Neljäs käsky vaatii pidettävän pyhänä Jumalalle sellaiset ajat, kuin Hän on
                sanassaan määrännyt, eritoten yhden päivän seitsemästä olevan pyhä sapatti Hänelle.
            </p>

            <p><hi type="bold">RAAMATTU</hi>: 3. Moos. 19:30; 5. Moos. 5:12.
            </p>

            <p><hi type="bold">65. KYSYMYS</hi>: Minkä päivän seitsemästä Jumala on määrännyt olemaan viikoittainen
                sapatti?
            </p>

            <p><hi type="bold">VASTAUS</hi>: Maailman luomisesta Kristuksen ylösnousemukseen Jumala määräsi seitsemännen
                päivän olevan viikoittainen sapatti. Kristuksen ylösnousemuksesta aina maailman loppuun asti viikon
                ensimmäinen päivä on kristitty sapatti.
            </p>

            <p><hi type="bold">RAAMATTU</hi>: 1. Moos. 2:3; Joh. 20:19; Ap. t. 20:7; 1 Kor. 16:1, 2; Ilm. 1:10.
            </p>

            <p><hi type="bold">66. KYSYMYS</hi>: Kuinka sapatti tulee pyhittää?
            </p>

            <p><hi type="bold">VASTAUS</hi>: Sapatti tulee pyhittää yhteiseen jumalanpalvelukseen ja muunlaisiin
                hengellisiin tehtäviin, jotka auttavat sielua lepäämään Jumalassa. Silloin tulisi pidättäytyä
                maallisista töistä ja velvollisuuksista, jotka ovat sallittuja muina päivinä. Ainoastaan välttämättömät
                ja laupeuden sanelemat velvollisuudet tulee täyttää.
            </p>

            <p><hi type="bold">RAAMATTU</hi>: 3. Moos. 23:3; Jes. 58:13, 14; Matt. 12:1-14; Mark. 2:27; Room. 14:5-6.
            </p>

            <p><hi type="bold">67. KYSYMYS</hi>: Mitä neljäs käsky kieltää?
            </p>

            <p><hi type="bold">VASTAUS</hi>: Neljäs käsky kieltää olla kunnioittamatta Herran päivää tekemällä
                turhamaisuuksia, synnillisiä tekoja itsessään, tai tarpeettomilla maallisilla ajatuksilla, sanoilla tai
                tekemisillä, jotka vievät mielen pois sapatin levosta Herrassa.
            </p>

            <p><hi type="bold">RAAMATTU</hi>: Neh. 13:15, 17; Jer. 17:21; Hes. 22:26; 23:38; Mark. 2:23-28; Ap. t. 20:7;
                Room. 14:5-6.
            </p>

            <p><hi type="bold">68. KYSYMYS</hi>: Mitkä ovat syyt, jotka on liitetty neljänteen käskyyn?
            </p>

            <p><hi type="bold">VASTAUS</hi>: Syyt, jotka on lisätty neljänteen käskyyn ovat: Jumala loi maailman
                kuudessa päivässä ja lepäsi seitsemännen päivän sekä siunasi sapatin.
            </p>

            <p><hi type="bold">RAAMATTU</hi>: 1. Moos. 2:2, 32; Moos. 20:9-11; 31:16, 17.
            </p>

            <p><hi type="bold">69. KYSYMYS</hi>: Mikä on viides käsky?
            </p>

            <p><hi type="bold">VASTAUS</hi>: Viides käsky on: “Kunnioita isääsi ja äitiäsi, että kauan eläisit siinä
                maassa, jonka Herra, sinun Jumalasi, sinulle antaa.”
            </p>

            <p><hi type="bold">RAAMATTU</hi>: 2. Moos. 20:12.
            </p>

            <p><hi type="bold">KOMMENTTI</hi>: Kerro lapsellesi siitä hienosta Jumalan viisaudesta, jolla Hän on antanut
                lapselle vanhemmat. Jumalan hyvä suunnitelma on, että lapset täyttävät tämän käskyn olemalla
                kuuliaisia vanhemmilleen ja aikuiset täyttävät tämän käskyn pitämällä huolen ikääntyvistä vanhemmistaan.
            </p>

            <p><hi type="bold">70. KYSYMYS</hi>: Mitä viides käsky vaatii?
            </p>

            <p><hi type="bold">VASTAUS</hi>: Viides käsky vaatii meitä kunnioittamaan ja olemaan kuuliaisia ja toimimaan
                niissä tehtävissä, jotka on määrätty erilaisissa auktoriteetin tai alaisen rooleissa.
            </p>

            <p><hi type="bold">RAAMATTU</hi>: 3. Moos. 19:32; Room. 12:10; 13:1; Ef. 5:21-22; 6:1, 5, 9; Kol. 3:19-22;1
                Piet. 2:17; 1.Tess. 5:12; Hepr. 13:7, 17.
            </p>

            <p><hi type="bold">KOMMENTTI</hi>: Kerro lapsillesi, että kaikilla ihmisillä on auktoriteetteja elämässä.
                Työnantajat, opettajat, poliisit jne. Nämä ovat osa Jumalan hyvää suunnitelmaa. Kuvaile omaa suhdettasi
                auktoriteetteihin.
            </p>

            <p><hi type="bold">71. KYSYMYS</hi>: Mitä viides käsky kieltää?
            </p>

            <p><hi type="bold">VASTAUS</hi>: Viides käsky kieltää olla huomioimatta, loukkaamatta, antamatta kunniaa tai
                velvollisuutta, mikä kuuluu jokaiselle heidän erilaisissa asemissa ja ihmissuhteissa.
            </p>

            <p><hi type="bold">RAAMATTU</hi>: Sananl. 30:17; Room. 13:7, 8.
            </p>

            <p><hi type="bold">72. KYSYMYS</hi>: Mikä on viidennen käskyn lisäyksen syy?
            </p>

            <p><hi type="bold">VASTAUS</hi>: Syy, joka on lisätty viidenteen käskyyn on pitkän ja hedelmällisen elämän
                lupaus kaikille, jotka pitävät tämän käskyn (kunhan se palvelee Jumalan kirkkautta ja niiden iloa, jotka
                pitävät tämän käskyn).
            </p>

            <p><hi type="bold">RAAMATTU</hi>: 2. Moos. 20:20; Ef. 6:2, 3.
            </p>

            <p><hi type="bold">73. KYSYMYS</hi>: Mikä on kuudes käsky?
            </p>

            <p><hi type="bold">VASTAUS</hi>: Kuudes käsky on: “Älä tapa”
            </p>

            <p><hi type="bold">RAAMATTU</hi>: 2. Moos. 20:13.
            </p>

            <p><hi type="bold">74. KYSYMYS</hi>: Mitä kuudes käsky vaatii?
            </p>

            <p><hi type="bold">VASTAUS</hi>: Kuudes käsky vaatii meitä kaikkia laillisia tapoja noudattaen säilyttämään
                oman sekä toisten elämän.
            </p>

            <p><hi type="bold">Raamattu</hi>: Ps. 82:3, 4; Sananl. 24:11, 12; Ap. t. 16:28; Ef. 5:29, 30.
            </p>

            <p><hi type="bold">75. KYSYMYS</hi>: Mitä kuudes käsky kieltää?
            </p>

            <p><hi type="bold">VASTAUS</hi>: Kuudes käsky kieltää meitä ottamasta oman tai lähimmäisemme hengen
                epäoikeudenmukaisesti. Se kieltää myös kaikki asenteet ja teot, jotka vievät tähän suuntaan.
            </p>

            <p><hi type="bold">RAAMATTU</hi>: 1 Moos. 4:10, 11; 9:6; Matt. 5:21-26.
            </p>

            <p><hi type="bold">76. KYSYMYS</hi>: Mikä on seitsemäs käsky?
            </p>

            <p><hi type="bold">VASTAUS</hi>: Seitsemäs käsky on: ”Älä tee huorin.”
            </p>

            <p><hi type="bold">RAAMATTU</hi>: 2 Moos. 20:14.
            </p>

            <p><hi type="bold">KOMMENTTI</hi>: Kerro lapsellesi Jumalan luomasta avioliittosuhteesta miehen ja naisen
                välillä. Jumala on viisaudessaan ja hyvyydessään luonut miehen ja naisen välille uskollisen
                ihmissuhteen, jossa voi harjoittaa nautinnollista intimiteettiä keskenään. Riippuen lastesi iästä, älä
                kainostele puhua avoimesti seksin hienosta lahjasta ja kuinka se kuuluu avioliittoon. Rukoile ääneen
                lastesi tulevien puolisoiden puolesta.
            </p>

            <p><hi type="bold">77. KYSYMYS</hi>: Mitä seitsemäs käsky vaatii?
            </p>

            <p><hi type="bold">VASTAUS</hi>: Seitsemäs käsky vaatii meitä säilyttämään oman ja lähimmäisemme puhtauden
                sydämessä, puheessa, ja käyttäytymisessä.
            </p>

            <p><hi type="bold">RAAMATTU</hi>: Matt. 5:28; 1 Kor. 6:18; 7:2; 2 Tim. 2:22; 1 Piet. 3:2.
            </p>

            <p><hi type="bold">78. KYSYMYS</hi>: Mitä seitsemäs käsky kieltää?
            </p>

            <p><hi type="bold">VASTAUS</hi>: Seitsemäs käsky kieltää kaikki epäpuhtaat ajatukset, sanat ja toiminnot.
            </p>

            <p><hi type="bold">RAAMATTU</hi>: Job 31:1; Matt. 5:28-32; Room. 13:13; Ef. 5:3,4; Kol. 4:6.
            </p>

            <p><hi type="bold">79. KYSYMYS</hi>: Mikä on kahdeksas käsky?
            </p>

            <p><hi type="bold">VASTAUS</hi>: Kahdeksas käsky on: ”Älä varasta.”
            </p>

            <p><hi type="bold">RAAMATTU</hi>: 2 Moos. 20:15.
            </p>

            <p><hi type="bold">80. KYSYMYS</hi>: Mitä kahdeksas käsky vaatii?
            </p>

            <p><hi type="bold">VASTAUS</hi>: Kahdeksas käsky vaatii meitä etsimään laillisia ja hyviä tapoja tehdä
                työtä, jotta meidän tarpeemme tulevat täytetyiksi, ja että voimme hankkia niille, jotka eivät voi
                hankkia itselleen.
            </p>

            <p><hi type="bold">RAAMATTU</hi>: Ef. 4:28; Sananl. 27:23; 3. Moos. 25:35; 5 Moos.15:10; 22:1-4.
            </p>

            <p><hi type="bold">81. KYSYMYS</hi>: Mitä kahdeksas käsky kieltää?
            </p>

            <p><hi type="bold">VASTAUS</hi>: Kahdeksas käsky kieltää meiltä kaiken, mikä epäoikeudenmukaisesti evää tai
                vähentää toisen ihmisen omaisuutta tai tavaroita.
            </p>

            <p><hi type="bold">RAAMATTU</hi>: Mal. 3:8; Room. 13:7; Ef. 4:28.
            </p>

            <p><hi type="bold">KOMMENTTI</hi>: Tunnusta lapsellesi jokin tekemäsi varkaus, ja kysy lapseltasi onko hän
                ikinä varastanut mitään.
            </p>

            <p><hi type="bold">82. KYSYMYS</hi>: Mikä on yhdeksäs käsky?
            </p>

            <p><hi type="bold">VASTAUS</hi>: Yhdeksäs käsky on: ”Älä sano väärää todistusta lähimmäisestäsi.”
            </p>

            <p><hi type="bold">RAAMATTU</hi>: 2 Moos. 20:16.
            </p>

            <p><hi type="bold">83. KYSYMYS</hi>: Mitä yhdeksäs käsky vaatii?
            </p>

            <p><hi type="bold">VASTAUS</hi>: Yhdeksäs käsky vaatii meitä pitämään kiinni totuudesta ja edistämään sitä
                ihmisten välillä. Meidän tulee myös auttaa säilyttämään lähimmäisemme ja oma hyvä nimi ja
                maine.
            </p>

            <p><hi type="bold">RAAMATTU</hi>: Sananl. 14:5, 25:29; Saarn. 7:1; Sak. 8:16; Ap. t.
                25:10; 3 Joh. 12.
            </p>

            <p><hi type="bold">84. KYSYMYS</hi>: Mitä yhdeksäs käsky kieltää?
            </p>

            <p><hi type="bold">VASTAUS</hi>: Yhdeksäs käsky kieltää kaiken, mikä ei kunnioita totuutta, tai vahingoittaa
                omaa tai lähimmäisemme nimeä.
            </p>

            <p><hi type="bold">RAAMATTU</hi>: Ps. 15:3; Ef. 4:25; 2 Kor. 8:20, 21.
            </p>

            <p><hi type="bold">KOMMENTTI</hi>: Kerro lapsellesi esimerkkejä, kuinka tätä käskyä voi pitää ja rikkoa.
                Kerro omista virheistäsi juoruilun suhteen ja omasta tarpeestasi Kristuksen työlle.
            </p>

            <p><hi type="bold">85. KYSYMYS</hi>: Mikä on kymmenes käsky?
            </p>

            <p><hi type="bold">VASTAUS</hi>: Kymmenes käsky on: ”Älä himoitse lähimmäisesi taloa, vaimoa, älä hänen
                palvelijaa, hänen härkäänsä, hänen aasiansa tai mitään, mikä on hänen.”
            </p>

            <p><hi type="bold">RAAMATTU</hi>: 2 Moos. 20:17.
            </p>

            <p><hi type="bold">86. KYSYMYS</hi>: Mitä kymmenes käsky vaatii?
            </p>

            <p><hi type="bold">VASTAUS</hi>: Kymmenes käsky vaatii tyytyväisyyttä omassa asemassamme, oikeaa ja
                rakkaudellisen hengen asennetta lähimmäistämme kohtaan ja kaikkea kohtaan, mikä on hänen.
            </p>

            <p><hi type="bold">RAAMATTU</hi>: 3. Moos. 19:18; Room. 12:15; 1 Kor. 13:4-7; 1 Tim. 6:6; Hepr. 13:5.
            </p>

            <p><hi type="bold">87. KYSYMYS</hi>: Mitä kymmenes käsky kieltää?
            </p>

            <p><hi type="bold">VASTAUS</hi>: Tunnustakaa toisillenne asioita, joista olette olleet kateellisia. Kymmenes
                käsky kieltää meitä valittamasta siinä tilassa, jossa olemme. Se myös kieltää meitä olemasta kateellisia
                tai ahnehtimasta sitä hyvää, mitä lähimmäisellämme on. Emme myöskään saa tuntea voimakkaita halun
                tunteita mitään sellaista kohtaan, mikä on hänen.
            </p>

            <p><hi type="bold">RAAMATTU</hi>: 1 Kor. 10:10; Gal. 5:26; Kol. 3:5; Jaak. 5:9.
            </p>

            <p><hi type="bold">KOMMENTTI</hi>: Vietä hetki antaaksesi kiitosta kaikesta hyvästä, jonka Jumala on suonut.
                Kadehtimisen vastakohta on kiitollisuus siitä hyvästä, mitä sekä itse että muut saavat kokea.
            </p>

            <p><hi type="bold">88. KYSYMYS</hi>: Onko kukaan ihminen kykenevä täydellisesti pitämään Jumalan käskyt?
            </p>

            <p><hi type="bold">VASTAUS</hi>: Kukaan ihminen ei syntiinlankeemuksen jälkeen ole kykenevä tässä elämässä
                pitämään täydellisesti Jumalan lakia, vaan päivittäin me jäämme sekä sisäisestä että ulkoisesta
                täydellisyydestä.
            </p>

            <p><hi type="bold">RAAMATTU</hi>: ”Jos sanomme, ettei meillä ole syntiä, niin me eksytämme itsemme, ja
                totuus ei ole meissä.” 1 Joh. 1:8
            </p>

            <p><hi type="bold">KTS. MYÖS</hi>: 1 Moos. 6:5; 8:21; Saarn. 7:20; Room. 3:23; 7:15; Fil. 3:12; Jaak. 3:2,
                8.
            </p>

            <p><hi type="bold">89. KYSYMYS</hi>: Mikä on lain tehtävä syntiinlankeemuksen jälkeen?
            </p>

            <p><hi type="bold">VASTAUS</hi>: Lain tehtävä syntiinlankeemuksen jälkeen on paljastaa Jumalan täydellinen
                vanhurskaus ja oikeudenmukaisuus, niin että Hänen omansa tuntevat uskon tien, joka johtaa elämään, ja
                että jumalattomat tulevat synnintuntoon, ja heidät tuodaan Kristuksen luokse pelastukseen.
            </p>

            <p><hi type="bold">RAAMATTU</hi>: ”Niin muodoin on laista tullut meille kasvattaja Kristukseen, että me
                uskosta vanhurskaiksi tulisimme.” Gal. 3:22, 24
            </p>

            <p><hi type="bold">KTS. MYÖS</hi>: Ps. 19:7-11; Luuk. 10:25-28; Room. 3:20, 31; 7:7; 8:13; 9:32; 12:2; Tiit.
                2:12-14; 1 Tim. 1:8.
            </p>

            <p><hi type="bold">90. KYSYMYS</hi>: Ovatko kaikki lain rikkomukset yhtä pahoja?
            </p>

            <p><hi type="bold">VASTAUS</hi>: Jotkut synnit itsessään ovat pahempia tai raskauttavampia Jumalan ja
                ihmisten edessä, kuin toiset.
            </p>

            <p><hi type="bold">RAAMATTU</hi>: ”Jos joku näkee veljensä tekevän syntiä, joka ei ole kuolemaksi, niin
                rukoilkoon, ja hän on antava hänelle elämän, niille nimittäin, jotka eivät tee syntiä kuolemaksi. On
                syntiä, joka on kuolemaksi; siitä minä en sano, että olisi
                rukoiltava.” 1 Joh. 5:16
            </p>

            <p><hi type="bold">KTS. MYÖS</hi>: Hes. 8:13; Joh. 19:11.
            </p>

            <p><hi type="bold">91. KYSYMYS</hi>: Mitä jokainen synti ansaitsee?
            </p>

            <p><hi type="bold">VASTAUS</hi>: Jokainen synti ansaitsee Jumalan vihan ja kirouksen sekä tässä että
                tulevassa elämässä.
            </p>

            <p><hi type="bold">RAAMATTU</hi>: ”Sillä kaikki, jotka perustautuvat lain tekoihin, ovat kirouksen alaisia;
                sillä kirjoitettu on: ’Kirottu olkoon jokainen, joka ei pysy kaikessa, mikä on kirjoitettuna lain
                kirjassa, niin että hän sen tekee’”. Gal. 3:10
            </p>

            <p><hi type="bold">KTS. MYÖS</hi>: Ps. 11:6; Sananl. 3:33; Ef. 5:6; Ilm. 21:8.
            </p>

        </div></html>