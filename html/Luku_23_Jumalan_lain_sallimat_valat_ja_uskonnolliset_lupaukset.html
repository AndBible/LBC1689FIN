<html><head><title>Luku 23: Jumalan lain sallimat valat ja uskonnolliset lupaukset</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_22_Jumalanpalvelus_ja_sapatti.html">←</a></span><span class="index"><a href="index.html">Sisällys</a></span><span class="next"><a href="Luku_24_Maallinen_esivalta.html">→</a></span></div></body><div type="chapter" osisID="Luku 23 Jumalan lain sallimat valat ja uskonnolliset lupaukset" class="chapter">
             <div class="title">Luku 23: Jumalan lain sallimat valat ja uskonnolliset lupaukset</div>
            <p>1. Jumalan lain sallima vala on osa Jumalan palvelemista, jossa ihminen vannoo totuudessa,
                vanhurskaudessa ja tuomiossa. Hän juhlallisesti kutsuu Jumalan todistamaan sitä mitä hän vannoo<span class="note"><a href="https://www.stepbible.org/?q=version=FinPR|reference=Exod.20.7" target="_blank">2.
                    Moos. 20:7</a>;  <a href="https://www.stepbible.org/?q=version=FinPR|reference=Deut.10.20" target="_blank">5. Moos. 10:20</a>;
                    <a href="https://www.stepbible.org/?q=version=FinPR|reference=Jer.4.2" target="_blank">Jer. 4:2</a>
                </span>
                ja tuomitsemaan hänet
                vannotun asian totuuden tai vääryyden mukaan.<span class="note">
                    <a href="https://www.stepbible.org/?q=version=FinPR|reference=2Chr.6.22 2Chr.6.23" target="_blank">2. Aik. 6:22, 23</a>
                </span>
            </p>
            <p>2. Vain Jumalan nimeen tulee vannoa, ja Jumalan nimeä tulee käyttää pyhällä pelolla ja
                kunnioituksella. On kammottava synti vannoa käyttäen turhaan tai varomattomasti Jumalan kunniakasta
                ja pelottavaa nimeä tai vannoa ollenkaan jonkun muun kautta.<span class="note"><a href="https://www.stepbible.org/?q=version=FinPR|reference=Matt.5.34 Matt.5.37" target="_blank">Matt. 5:34, 37</a>;
                    <a href="https://www.stepbible.org/?q=version=FinPR|reference=Jas.5.12" target="_blank">Jaak. 5:12</a>
                </span>
                Vakavissa asioissa totuuden vahvistamiseksi ja kaikkien riitojen
                lopettamiseksi, Jumalan sana kuitenkin oikeuttaa valan.<span class="note"><a href="https://www.stepbible.org/?q=version=FinPR|reference=Heb.6.16" target="_blank">Hepr. 6:16</a>;
                    <a href="https://www.stepbible.org/?q=version=FinPR|reference=2Cor.1.23" target="_blank">2. Kor.
                        1:23
                    </a>
                </span>
                Siksi laillisen esivallan määräämä laillinen vala on tällaisissa tapauksissa
                annettava.<span class="note">
                    <a href="https://www.stepbible.org/?q=version=FinPR|reference=Neh.13.25" target="_blank">Neh. 13:25</a>
                </span>
            </p>
            <p>3. Jokaisen joka vannoo Jumalan sanan mukaisen valan tulee tarkoin harkita juhlallisen tekonsa
                painoarvoa. Hänen ei tule tunnustaa mitään muuta, kuin minkä hän tietää totuudeksi; sillä Herraa
                ärsytetään räikeillä, väärillä ja turhilla valoilla, ja näiden takia tämä maa suree.<span class="note"><a href="https://www.stepbible.org/?q=version=FinPR|reference=Lev.19.12" target="_blank">3. Moos.
                    19:12</a>;
                    <a href="https://www.stepbible.org/?q=version=FinPR|reference=Jer.23.10" target="_blank">Jer. 23:10</a>
                </span>
            </p>
            <p>4. Vala tulee lausua ilman epäselvyyttä ja tekopyhyyttä yksinkertaisin ja terveen järjen mukaisin
                sanoin.<span class="note">
                    <a href="https://www.stepbible.org/?q=version=FinPR|reference=Ps.24.4" target="_blank">Ps. 24:4</a>
                </span>
            </p>
            <p>5. Lupausta ei saa tehdä millekään luodulle vaan yksin Jumalalle, ja se on tehtävä ja suoritettava
                uskollisesti ja kaikella uskonnollisella huolellisuudella.<span class="note"><a href="https://www.stepbible.org/?q=version=FinPR|reference=Ps.76.11" target="_blank">Ps. 76:11</a>;
                    <a href="https://www.stepbible.org/?q=version=FinPR|reference=Gen.28.20-Gen.28.22" target="_blank">1 Moos.
                        28:20–22
                    </a>
                </span>
                Tämän takia paavilliset luostarilupaukset ikuisesta
                selibaatista,<span class="note">
                    <a href="https://www.stepbible.org/?q=version=FinPR|reference=1Cor.7.2 1Cor.7.9" target="_blank">1. Kor. 7:2, 9</a>
                </span>
                köyhyyden<span class="note">
                    <a href="https://www.stepbible.org/?q=version=FinPR|reference=Eph.4.28" target="_blank">Ef. 4:28</a>
                </span>
                ja säännöllisen
                kuuliaisuuden harjoittamisesta eivät millään tavalla ole askelia suurempaan täydellisyyteen. Sen
                sijaan ne ovat taikauskoisia ja synnillisiä ansoja, joihin kristityn ei tule sekaantua.<span class="note">
                    <a href="https://www.stepbible.org/?q=version=FinPR|reference=Matt.19.11" target="_blank">Matt.
                        19:11
                    </a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>