<html><head><title>Luku 30: Herran ehtoollinen</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_29_Kaste.html">←</a></span><span class="index"><a href="index.html">Sisällys</a></span><span class="next"><a href="Luku_31_Ihmisten_tila_kuoleman_j_lkeen_ja_kuolleiden_yl_snousemus.html">→</a></span></div></body><div type="chapter" osisID="Luku 30 Herran ehtoollinen" class="chapter">
            <div class="title">Luku 30: Herran ehtoollinen</div>
            <p>1. Herra Jeesus asetti ehtoollisen samana yönä jona hänet kavallettiin. Tätä asetusta tulee noudattaa
                jatkuvana muistona ja osoituksena hänen uhrikuolemastaan kaikissa seurakunnissa tämän maailmanajan
                loppuun asti.<span class="note">
                    <a href="https://www.stepbible.org/?q=version=FinPR|reference=1Cor.11.23-1Cor.11.26" target="_blank">1. Kor. 11:23–26</a>
                </span>
                Ehtoollinen on tarkoitettu uskovien
                luottamuksen vahvistukseksi seurakunnissa kaikkia Kristuksen kuoleman hyötyjä kohtaan ja se ravitsee
                heitä hengellisesti. Näin uskovat kasvavat Kristuksessa ja liittyvät edelleen kaikkiin niihin
                velvollisuuksiin, joita uskovilla on Kristusta kohtaan. Ehtoollinen on side ja lupaus uskovien
                yhteydestä Kristukseen toinen toisiinsa.<span class="note">
                    <a href="https://www.stepbible.org/?q=version=FinPR|reference=1Cor.10.16 1Cor.10.17 1Cor.10.21" target="_blank">1. Kor. 10:16, 17, 21</a>
                </span>
            </p>
            <p>2. Tässä toimituksessa Kristusta ei tarjota Isälle eikä tehdä mitään todellista uhrausta elävien tai
                kuolleiden ihmisten syntien anteeksiantamiseksi, vaan ainoastaan muistetaan sitä, kun Kristus antoi
                itsensä ristillä kertakaikkisesti.<span class="note">
                    <a href="https://www.stepbible.org/?q=version=FinPR|reference=Heb.9.25 Heb.9.26 Heb.9.28" target="_blank">Hepr. 9:25, 26, 28</a>
                </span>
                Ehtoollinen on
                hengellinen leipä, joka osoittaa tämän Kristuksen työn johdosta kaiken ylistyksen Jumalalle.<span class="note"><a href="https://www.stepbible.org/?q=version=FinPR|reference=1Cor.11.24" target="_blank">1.
                    Kor. 11:24</a>;
                    <a href="https://www.stepbible.org/?q=version=FinPR|reference=Matt.26.26 Matt.26.27" target="_blank">Matt. 26:26, 27</a>
                </span>
                Siksi paavilaisten messu-uhri
                loukkaa vastenmielisesti Kristuksen omaa uhria, joka yksin on annettu valittujen kaikkien syntien
                hyvittämiseksi.
            </p>
            <p>3. Herra Jeesus on tätä toimitusta varten nimittänyt seurakunnan palvelijat rukoilemaan ja siunaamaan
                leivän ja viinin elementit, asettaen ne siten pyhään käyttöön erotuksena arkisesta käytöstä.
                Palvelijat murtavat leivän ja ottavat maljan, antaen leivän ja viinin ehtoolliseen osallistuville,
                nauttien ne myös itse.<span class="note">
                    <a href="https://www.stepbible.org/?q=version=FinPR|reference=1Cor.11.23-1Cor.11.26" target="_blank">1. Kor. 11:23–26</a>
                </span>
            </p>
            <p>4. On tämän toimituksen luonteen ja Kristuksen asetuksen vastaista kieltää ehtoollisviini kansalta,
                palvoa ehtoollisaineita, kohottaa tai kuljettaa niitä ympäriinsä palvottaviksi, tai säilyttää niitä
                myöhempää teeskenneltyä uskonnollista käyttöä varten.<span class="note"><a href="https://www.stepbible.org/?q=version=FinPR|reference=Matt.26.26-Matt.26.28" target="_blank">Matt. 26:26–28</a>;
                    <a href="https://www.stepbible.org/?q=version=FinPR|reference=Matt.15.9" target="_blank">15:9</a>;
                    <a href="https://www.stepbible.org/?q=version=FinPR|reference=Exod.20.4 Exod.20.5" target="_blank">2. Moos. 20:4, 5</a>
                </span>
            </p>
            <p>5. Toimituksen ulkoisilla elementeillä, jotka Kristuksen asetuksen mukaisesti on asetettu erilleen,
                on seuraavanlainen suhde ristiinnaulittuun: toisinaan niitä kutsutaan todellisesti, mutta kuitenkin
                vertauskuvallisesti, niiden asioiden nimillä, joita ne edustavat. Ne edustavat Kristuksen ruumista
                ja verta,<span class="note">
                    <a href="https://www.stepbible.org/?q=version=FinPR|reference=1Cor.11.27" target="_blank">1. Kor. 11:27</a>
                </span>
                joskin olemuksensa ja luontonsa puolesta ne yhä säilyvät
                todellisesti vain leipänä ja viininä, joita ne olivat jo aiemmin.<span class="note">
                    <a href="https://www.stepbible.org/?q=version=FinPR|reference=1Cor.11.26-28" target="_blank">1. Kor. 11:26–28</a>
                </span>
            </p>
            <p>6. Sellainen oppi jonka mukaan leivän ja viinin olemus muuttuu Kristuksen ruumiin ja veren
                olemukseksi, papin suorittaman pyhittämisen välityksellä tai jollain muulla tavalla, on
                ristiriidassa sekä Raamatun<span class="note"><a href="https://www.stepbible.org/?q=version=FinPR|reference=Acts.3.21" target="_blank">Ap.t. 3:21</a>;
                    <a href="https://www.stepbible.org/?q=version=FinPR|reference=Luke.24.6 Luke.24.39" target="_blank">Luuk. 24:6, 39</a>
                </span>
                että
                terveen ajattelun ja järjen kanssa. Tätä oppia kutsutaan yleisesti termillä transsubstantiaatio. Se
                kadottaa toimituksen luonteen ja on lisäksi johtanut ja edelleen johtaa monenlaiseen taikauskoon ja
                karkeaan epäjumalanpalvelukseen.<span class="note">
                    <a href="https://www.stepbible.org/?q=version=FinPR|reference=1Cor.11.24 1Cor.11.25" target="_blank">1. Kor. 11:24, 25</a>
                </span>
            </p>
            <p>7. Ne, jotka ottavat toimituksen arvollisesti vastaan ja jotka nauttivat ulkonaisesti toimituksen
                näkyvät elementit, syövät tällöin ristiinnaulittua Kristusta ja ottavat vastaan hänen kuolemansa
                kaikki hyödyt. Tämä tapahtuu sisäisesti uskossa ja todellisesti, ei lihallisesti eikä
                ruumiillisesti, vaan hengellisesti. Kristuksen ruumis ja veri ovat kuitenkin tässä toimituksessa
                uskoville uskossa läsnä yhtä todellisesti, vaikkakin hengellisesti, kuin heidän aistinsa havaitsevat
                toimituksen elementit.<span class="note"><a href="https://www.stepbible.org/?q=version=FinPR|reference=1Cor.10.16" target="_blank">1. Kor. 10:16</a>;
                    <a href="https://www.stepbible.org/?q=version=FinPR|reference=1.Cor.11.23-1Cor.11.26" target="_blank">11:23–26</a>
                </span>
            </p>
            <p>8. Tietämättömät ja jumalattomat ihmiset, jotka eivät ole kelvollisia nauttimaan yhteydestä
                Kristukseen, eivät ole arvollisia tulemaan ehtoollispöytään. Jos he tässä tilassa osallistuvat
                näihin pyhiin salaisuuksiin ja heidän annetaan osallistua niihin, he tekevät suuren synnin Kristusta
                vastaan.<span class="note">
                    <a href="https://www.stepbible.org/?q=version=FinPR|reference=2Cor.6.14 2Cor.6.15" target="_blank">2. Kor. 6:14, 15</a>
                </span>
                Se joka vastaanottaa ehtoollisen kelvottomasti on
                syypää Herran ruumista ja verta vastaan, syöden ja juoden itselleen tuomion.<span class="note"><a href="https://www.stepbible.org/?q=version=FinPR|reference=1Cor.11.29" target="_blank">1. Kor.
                    11:29</a>;
                    <a href="https://www.stepbible.org/?q=version=FinPR|reference=Matt.7.6" target="_blank">Matt. 7:6.</a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>