<html><head><title>RUKOUS</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Katekismus_SEURAKUNTA_JA_ARMONV_LINEET.html">←</a></span><span class="index"><a href="index.html">Sisällys</a></span><span class="next"><a href="Katekismus_IS__MEID_N_RUKOUS.html">→</a></span></div></body><div type="chapter" osisID="Katekismus RUKOUS" class="chapter">
			<div class="title">RUKOUS</div>
			<p>
				<span class="bold">109. KYSYMYS</span>: Mitä on rukous?</p>
			<p>
				<span class="bold">VASTAUS</span>: Rukous on meidän halujemme antamista Jumalalle asioista, jotka ovat Hänen tahtonsa mukaisia, Kristuksen nimessä, syntimme tunnustaen sekä kiitoksella huomioiden Hänen armonsa.</p>
			<p>
				<span class="bold">RAAMATTU</span>: <span class="italic">”Sinä kuulet nöyrien halajamisen, Herra, sinä vahvistat heidän sydämensä, sinä teroitat korvasi, auttaaksesi orvon ja sorretun oikeuteensa.”</span>
				<a href="https://www.stepbible.org/?q=version=FinPR|reference=Ps.10.17">Ps. 10:17</a>
			</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Ps.145.19">Ps. 145:19</a>; <a href="https://www.stepbible.org/?q=version=FinPR|reference=John.14.13 John.14.14">Joh. 14:13, 14</a>; <a href="https://www.stepbible.org/?q=version=FinPR|reference=Phil.4.6">Fil. 4:6</a>; <a href="https://www.stepbible.org/?q=version=FinPR|reference=1John.5.14">1. Joh. 5:14</a>; <a href="https://www.stepbible.org/?q=version=FinPR|reference=1John.1.9">1:9</a>
				.</p>
			<p>
				<span class="bold">110. KYSYMYS</span>: Mitä ohjeita Jumala on antanut avuksemme rukoilemiseen?</p>
			<p>
				<span class="bold">VASTAUS</span>: Koko Jumalan sana vie meidät rukoukseen. Sitä erityistä ohjetta rukoukseen, jonka Kristus itse opetti opetuslapsilleen, kutsutaan tavallisesti Herran rukoukseksi.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Matt.6.9-Matt.6.13">Matt. 6:9–13</a>; <a href="https://www.stepbible.org/?q=version=FinPR|reference=2Tim.3.16 2Tim.3.17">2. Tim. 3:16, 17</a>
				.</p>
			<p>
				<span class="bold">111. KYSYMYS</span>: Mitä Herran rukouksen alku opettaa meille?</p>
			<p>
				<span class="bold">VASTAUS</span>: Herran rukouksen alku, <span class="italic">”Isä meidän, joka olet taivaissa”</span>, opettaa meitä lähestymään Jumalaa pyhässä kunnioituksessa ja varmuudessa, kuten lapset isäänsä, joka on kykenevä ja valmis auttamaan meitä. Meidän tulee rukoilla yhdessä sekä toisten puolesta.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Matt.6.9">Matt. 6:9</a>; <a href="https://www.stepbible.org/?q=version=FinPR|reference=Luke.11.13">Luuk. 11:13</a>; <a href="https://www.stepbible.org/?q=version=FinPR|reference=Acts.12.5">Ap. t. 12:5</a>; <a href="https://www.stepbible.org/?q=version=FinPR|reference=Rom.8.15">Room. 8:15</a>; <a href="https://www.stepbible.org/?q=version=FinPR|reference=1Tim.2.1-1Tim.2.3">1. Tim. 2:1–3</a>
				.</p>
			<p>
				<span class="bold">112. KYSYMYS</span>: Mitä me rukoilemme Herran rukouksen ensimmäisessä pyynnössä?</p>
			<p>
				<span class="bold">VASTAUS</span>: Ensimmäisessä pyynnössä, joka kuuluu, <span class="italic">”Pyhitetty olkoon Sinun nimesi”</span>, me rukoilemme Jumalaa tekemään meidät ja toiset kykeneviksi kunnioittamaan Häntä kaikissa asioissa elämässämme ja että Hän voisi kääntää kaikki asiat omaksi kunniakseen.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Ps.67.1-Ps.67.3">Ps. 67:1–3</a>; <a href="https://www.stepbible.org/?q=version=FinPR|reference=Matt.6.9">Matt. 6:9</a>; <a href="https://www.stepbible.org/?q=version=FinPR|reference=Rom.11.36">Room. 11:36</a>; <a href="https://www.stepbible.org/?q=version=FinPR|reference=1Cor.10.31">1. Kor. 10:31</a>; <a href="https://www.stepbible.org/?q=version=FinPR|reference=Rev.4.11">Ilm. 4:11</a>
				.</p>
			<p>
				<span class="bold">113. KYSYMYS</span>: Mitä me rukoilemme Herran rukouksen toisessa pyynnössä?</p>
			<p>
				<span class="bold">VASTAUS</span>: Toisessa pyynnössä, joka kuuluu, <span class="italic">”Tulkoon valtakuntasi”</span>, rukoilemme saatanan valtakunnan tuhoutumista ja armon valtakunnan eteenpäin menemistä. Rukoilemme myös, että sekä meidät että muut tuotaisiin siihen sisälle, että pysyisimme siinä ja että armon valtakunta tulisi todeksi nopeasti.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Ps.68.1-Ps.68.18">Ps. 68:1–18</a>; <a href="https://www.stepbible.org/?q=version=FinPR|reference=Matt.6.10">Matt. 6:10</a>; <a href="https://www.stepbible.org/?q=version=FinPR|reference=Matt.9.37-Matt.9.38">9:37–38</a>; <a href="https://www.stepbible.org/?q=version=FinPR|reference=Rom.10.1">Room. 10:1</a>; <a href="https://www.stepbible.org/?q=version=FinPR|reference=2Thess.3.1">2. Tess. 3:1</a>; <a href="https://www.stepbible.org/?q=version=FinPR|reference=Rev.22.20 Rev.22.37">Ilm. 22:20, 37</a>
				.</p>
			<p>
				<span class="bold">114. KYSYMYS</span>: Mitä me rukoilemme Herran rukouksen kolmannessa pyynnössä?</p>
			<p>
				<span class="bold">VASTAUS</span>: Kolmannessa pyynnössä, joka kuuluu, <span class="italic">”Tapahtukoon Sinun tahtosi, myös maan päällä, niin kuin taivaassa”</span>, rukoilemme Jumalaa armossaan tekemään meidät kykeneviksi ja halukkaiksi tuntemaan Hänen tahtonsa, olemaan kuuliaisia ja alistumaan sille kaikissa asioissa, aivan kuten enkelit taivaissa.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Ps.103.20 Ps.103.21">Ps. 103:20, 21</a>; <a href="https://www.stepbible.org/?q=version=FinPR|reference=Ps.25.4 Ps.25.5">25:4, 5</a>; <a href="https://www.stepbible.org/?q=version=FinPR|reference=Ps.119.26">119:26</a>; <a href="https://www.stepbible.org/?q=version=FinPR|reference=Matt.6.10">Matt. 6:10</a>
				.</p>
			<p>
				<span class="bold">115. KYSYMYS</span>: Mitä me rukoilemme Herran rukouksen neljännessä pyynnössä?</p>
			<p>
				<span class="bold">VASTAUS</span>: Neljännessä pyynnössä, joka sanoo, <span class="italic">”Anna meille jokapäiväinen leipämme”</span>, me rukoilemme, että Jumalan vapaa lahja voitaisiin ottaa vastaan tämän elämän hyvinä asioina riittävässä määrin ja nauttia Hänen siunauksestaan niissä.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Prov.30.8 Prov.30.9">Sananl. 30:8, 9</a>; <a href="https://www.stepbible.org/?q=version=FinPR|reference=Matt.6.11">Matt. 6:11</a>; <a href="https://www.stepbible.org/?q=version=FinPR|reference=1Tim.6.6-1Tim.6.8">1. Tim. 6:6–8</a>; <a href="https://www.stepbible.org/?q=version=FinPR|reference=1Tim.4.4 1Tim.4.5">4:4, 5</a>
				.</p>
			<p>
				<span class="bold">KOMMENTTI</span>: Auta lapsiasi ihmettelemään Jumalan anteliaisuutta ihmisiä kohtaan oppimalla huomaamaan, kuinka Hän antaa ruuan, ystäviä ja muita lahjoja. Käy marjassa tai sienessä lapsesi kanssa ja näytä heille Jumalan anteliaisuus.</p>
			<p>
				<span class="bold">116. KYSYMYS</span>: Mitä me rukoilemme Herran rukouksen viidennessä pyynnössä?</p>
			<p>
				<span class="bold">VASTAUS</span>: Viidennessä pyynnössä, joka kuuluu, <span class="italic">”…ja anna meidän velkamme anteeksi, niin kuin mekin anteeksi annamme meidän velallisillemme”</span>, rukoilemme Jumalaa Kristuksen tähden antamaan vapautuksen kaikista synneistämme. Meitä rohkaistaan pyytämään tätä, koska Hänen armossaan meidät tehdään kykeneviksi antamaan anteeksi toisille sydämistämme.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Ps.51.1 Ps.51.3 Ps.51.7">Ps. 51:1, 3, 7</a>; <a href="https://www.stepbible.org/?q=version=FinPR|reference=Matt.6.12">Matt. 6:12</a>; <a href="https://www.stepbible.org/?q=version=FinPR|reference=Matt.18.35">18:35</a>; <a href="https://www.stepbible.org/?q=version=FinPR|reference=Mark.11.25">Mark. 11:25</a>
				.</p>
			<p>
				<span class="bold">KOMMENTTI</span>: Pyydä lastasi kertomaan tapaus, jossa häntä kohdeltiin väärin. Yleensä tähän saa jokaiselta ihmiseltä nopean vastauksen. Auta lastasi sitten huomaamaan, kuinka paljon hän on saanut anteeksi, kysymällä, onko hän ikinä kohdellut ketään muuta tällä tavalla. Kysy myös, millä perusteella hän voi antaa anteeksi muille.</p>
			<p>
				<span class="bold">117. KYSYMYS</span>: Mitä me rukoilemme Herran rukouksen kuudennessa pyynnössä?</p>
			<p>
				<span class="bold">VASTAUS</span>: Kuudennessa pyynnössä, joka kuuluu, <span class="italic">”Äläkä saata meitä kiusaukseen, vaan päästä meidät pahasta”</span>, me rukoilemme Jumalaa joko estämään meitä tulemasta kiusaukseen tehdä syntiä, tai tukea ja vapautusta, kun olemme kiusauksessa.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=Ps.19.13">Ps. 19:13</a>; <a href="https://www.stepbible.org/?q=version=FinPR|reference=Matt.6.13">Matt. 6:13</a>; <a href="https://www.stepbible.org/?q=version=FinPR|reference=Matt.26.41">26:41</a>; <a href="https://www.stepbible.org/?q=version=FinPR|reference=John.17.15">Joh. 17:15</a>; <a href="https://www.stepbible.org/?q=version=FinPR|reference=1Cor.10.13">1. Kor. 10:13</a>
				.</p>
			<p>
				<span class="bold">118. KYSYMYS</span>: Mitä Herran rukouksen loppu opettaa meille?</p>
			<p>
				<span class="bold">VASTAUS</span>: Herran rukouksen loppu, joka kuuluu, <span class="italic">”Sillä sinun on valtakunta, voima ja kunnia, iankaikkisesti, Aamen”</span>, opettaa meitä ottamaan rohkaisumme rukouksessa ainoastaan Jumalalta ja rukouksissamme ylistämään Häntä, näin tuoden valtakunnan, voiman ja kunnian Hänelle. Pyyntömme todistuksena ja varmuutena, että se kuullaan, me sanomme: ”Aamen!”.</p>
			<p>
				<span class="bold">RAAMATTU</span>: 
					<a href="https://www.stepbible.org/?q=version=FinPR|reference=1Chr.29.11-1Chr.29.13">1. Aik. 29:11–13</a>; <a href="https://www.stepbible.org/?q=version=FinPR|reference=Dan.9.18 Dan.9.19">Dan. 9:18, 19</a>; <a href="https://www.stepbible.org/?q=version=FinPR|reference=Matt.6.13">Matt. 6:13</a>; <a href="https://www.stepbible.org/?q=version=FinPR|reference=1Cor.14.16">1. Kor. 14:16</a>; <a href="https://www.stepbible.org/?q=version=FinPR|reference=Phil.4.6">Fil. 4:6</a>; <a href="https://www.stepbible.org/?q=version=FinPR|reference=Rev.22.20">Ilm. 22:20</a>
				.</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>