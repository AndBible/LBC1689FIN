<html><head><title>RUKOUS</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Katekismus_SEURAKUNTA_JA_ARMONV_LINEET.html">←</a></span><span class="index"><a href="index.html">Sisällys</a></span><span class="next"><a href="Katekismus_IS__MEID_N_RUKOUS.html">→</a></span></div></body><div type="chapter" osisID="Katekismus RUKOUS" class="chapter">
            <div class="title">RUKOUS</div>

            <p><span class="bold">109. KYSYMYS</span>: Mitä on rukous?
            </p>

            <p><span class="bold">VASTAUS</span>: Rukous on meidän halujemme antamista Jumalalle asioista, jotka ovat Hänen
                tahtonsa mukaisia, Kristuksen nimessä, syntimme tunnustaen sekä kiitoksella huomioiden Hänen armonsa.
                <span class="bold">RAAMATTU</span>: ”Sinä kuulet nöyrien halajamisen, Herra, sinä vahvistat heidän sydämensä,
                sinä teroitat korvasi, auttaaksesi orvon ja sorretun oikeuteensa.” Ps. 10:17
            </p>

            <p><span class="bold">KTS. MYÖS</span>: Ps.145:19; Joh. 14:13, 14; Fil. 4:61 Joh. 5:14; 1:9.
            </p>

            <p><span class="bold">110. KYSYMYS</span>: Mitä ohjeita Jumala on antanut avuksemme
                rukoilemiseen?
            </p>

            <p><span class="bold">VASTAUS</span>: Koko Jumalan sana vie meidät rukoukseen. Sitä erityistä ohjetta rukoukseen,
                jonka Kristus itse opetti opetuslapsilleen, kutsutaan tavallisesti Herran rukoukseksi.
            </p>

            <p><span class="bold">RAAMATTU</span>: Matt. 6:9-13; 2 Tim. 3:16, 17.
            </p>

            <p><span class="bold">111. KYSYMYS</span>: Mitä Herran rukouksen alku opettaa meille?
            </p>

            <p><span class="bold">VASTAUS</span>: Herran rukouksen alku, ”Isä meidän, joka olet taivaissa”, opettaa meitä
                lähestymään Jumalaa pyhässä kunnioituksessa ja varmuudessa, kuten lapset isäänsä, joka on kykenevä ja
                valmis auttamaan meitä. Meidän tulee rukoilla yhdessä sekä toisten puolesta.
            </p>

            <p><span class="bold">RAAMATTU</span>: Matt. 6:9; Luuk. 11:13; Ap. t. 12:5; Room. 8:15; 1 Tim. 2:1-3.
            </p>

            <p><span class="bold">112. KYSYMYS</span>: Mitä me rukoilemme Herran rukouksen ensimmäisessä
                pyynnössä?
            </p>

            <p><span class="bold">VASTAUS</span>: Ensimmäisessä pyynnössä, joka kuuluu ”Pyhitetty olkoon Sinun nimesi”, me
                rukoilemme Jumalaa tekemään meidät ja toiset kykeneviksi kunnioittamaan Häntä kaikissa asioissa
                elämässämme ja että Hän voisi kääntää kaikki asiat omaksi kunniakseen.
            </p>

            <p><span class="bold">RAAMATTU</span>: Ps. 67:1-3; Matt. 6:9; Room. 11:36; 1 Kor. 10:31; Ilm. 4:11.
            </p>

            <p><span class="bold">113. KYSYMYS</span>: Mitä me rukoilemme Herran rukouksen toisessa pyynnössä?
            </p>

            <p><span class="bold">VASTAUS</span>: Toisessa pyynnössä, joka kuuluu, ”Tulkoon valtakuntasi", rukoilemme
                saatanan valtakunnan tuhoutumista ja armon valtakunnan eteenpäin menemistä. Rukoilemme myös, että sekä
                meidät että muut tuotaisiin siihen sisälle, että pysyisimme siinä ja että armon valtakunta tulisi
                todeksi nopeasti.
            </p>

            <p><span class="bold">RAAMATTU</span>: Ps. 68:1-18; Matt. 6:10; 9:37-38; Room. 10:1; 2 Tess. 3:1; Ilm. 22:20, 37.
            </p>

            <p><span class="bold">114. KYSYMYS</span>: Mitä me rukoilemme Herran rukouksen kolmannessa pyynnössä?
            </p>

            <p><span class="bold">VASTAUS</span>: Kolmannessa pyynnössä, joka kuuluu, ”Tapahtukoon Sinun tahtosi, myös maan
                päällä, niin kuin taivaassa", rukoilemme Jumalaa armossaan tekemään meidät kykeneviksi ja halukkaiksi
                tuntemaan Hänen tahtonsa, olemaan kuuliaisia ja alistumaan sille kaikissa asioissa, aivan kuten enkelit
                taivaissa.
            </p>

            <p><span class="bold">RAAMATTU</span>: Ps. 103:20, 21; 25:4, 5; 119:26; Matt. 6:10.
            </p>

            <p><span class="bold">115. KYSYMYS</span>: Mitä me rukoilemme Herran rukouksen neljännessä pyynnössä?
            </p>

            <p><span class="bold">VASTAUS</span>: Neljännessä pyynnössä, joka sanoo, ”Anna meille jokapäiväinen leipämme", me
                rukoilemme, että Jumalan vapaa lahja voitaisiin ottaa vastaan tämän elämän hyvinä asioina riittävässä
                määrin ja nauttia Hänen siunauksestaan niissä.
            </p>

            <p><span class="bold">RAAMATTU</span>: Sananl. 30:8, 9; Matt. 6:11; 1 Tim. 6:6-8; 4:4, 5.
            </p>

            <p><span class="bold">KOMMENTTI</span>: Auta lapsiasi ihmettelemään Jumalan anteliaisuutta ihmisiä kohtaan
                oppimalla huomaamaan, kuinka Hän antaa ruuan, ystäviä ja muita lahjoja. Käy marjassa tai sienessä
                lapsesi kanssa ja näytä heille Jumalan anteliaisuus.
            </p>

            <p><span class="bold">116. KYSYMYS</span>: Mitä me rukoilemme Herran rukouksen viidennessä pyynnössä?
            </p>

            <p><span class="bold">VASTAUS</span>: Viidennessä pyynnössä, joka kuuluu, ”...ja anna meidän velkamme anteeksi,
                niin kuin mekin anteeksi annamme meidän velallisillemme", rukoilemme Jumalaa Kristuksen tähden antamaan
                vapautuksen kaikista synneistämme. Meitä rohkaistaan pyytämään tätä, koska Hänen armossaan meidät
                tehdään kykeneviksi antamaan anteeksi toisille sydämistämme.
            </p>

            <p><span class="bold">RAAMATTU</span>: Ps. 51:1, 3, 7; Matt. 6:12; 18:35; Mark 11:25.
            </p>

            <p><span class="bold">KOMMENTTI</span>: Pyydä lastasi kertomaan tapaus, jossa häntä kohdeltiin väärin. Yleensä
                tähän saa jokaiselta ihmiseltä nopean vastauksen. Auta lastasi sitten huomaamaan, kuinka paljon hän on
                saanut anteeksi, kysymällä, onko hän ikinä kohdellut ketään muuta tällä tavalla. Kysy myös, millä
                perusteella hän voi antaa anteeksi muille.
            </p>

            <p><span class="bold">117. KYSYMYS</span>: Mitä me rukoilemme Herran rukouksen kuudennessa pyynnössä?
            </p>

            <p><span class="bold">VASTAUS</span>: Kuudennessa pyynnössä, joka kuuluu ”Äläkä saata meitä kiusaukseen, vaan
                päästä meidät pahasta”, me rukoilemme Jumalaa joko estämään meitä tulemasta kiusaukseen tehdä syntiä,
                tai tukea ja vapautusta, kun olemme kiusauksessa.
            </p>

            <p><span class="bold">RAAMATTU</span>: Ps. 19:13; Matt. 6:13; 26:41; Joh. 17:15; 1 Kor. 10:13.
            </p>

            <p><span class="bold">118. KYSYMYS</span>: Mitä Herran rukouksen loppu opettaa meille?
            </p>

            <p><span class="bold">VASTAUS</span>: Herran rukouksen loppu, joka kuuluu ”Sillä sinun on valtakunta, voima ja
                kunnia, iankaikkisesti, Aamen”, opettaa meitä ottamaan rohkaisumme rukouksessa ainoastaan Jumalalta ja
                rukouksissamme ylistämään Häntä, näin tuoden valtakunnan, voiman ja kunnian Hänelle. Pyyntömme
                todistuksena ja varmuutena, että se kuullaan, me sanomme: ”Aamen!”.
            </p>

            <p><span class="bold">RAAMATTU</span>: 1 Aik. 29:11-13; Dan. 9:18, 19; Matt. 6:13; 1 Kor. 14:16; Fil. 4:6; Ilm.
                22:20.
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>