<html><head><title>Luku 27: Pyhien yhteys</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_26_Seurakunta.html">&lt;</a></span><span class="index"><a href="index.html">Sisällys</a></span><span class="next"><a href="Luku_28_Kaste_ja_Herran_ehtoollinen.html">&gt;</a></span></div></body><div type="chapter" osisID="Luku 27 Pyhien yhteys" class="chapter">
             <div class="title">Luku 27: Pyhien yhteys</div>
            <p>1. Kaikilla Kristukseen yhdistyneillä pyhillä on yhteys hänen kanssaan hänen armossaan,
                kärsimyksessään, kuolemassaan, ylösnousemuksessaan ja kunniassaan.<span class="note"><a href="https://www.stepbible.org/?q=version=FinPR|reference=1John.1.3" target="_blank">1. Joh. 1:3</a>;  <a href="https://www.stepbible.org/?q=version=FinPR|reference=John.1.16" target="_blank">Joh.
                    1:16</a>;  <a href="https://www.stepbible.org/?q=version=FinPR|reference=Phil.3.10" target="_blank">Fil. 3:10</a>;
                    <a href="https://www.stepbible.org/?q=version=FinPR|reference=Rom.6.5 Rom.6.6" target="_blank">Room. 6:5, 6</a>
                </span>
                Kristus on tällöin
                henkensä ja uskon kautta heidän päänsä. Tämä ei kuitenkaan tee heistä samaa persoonaa hänen
                kanssaan. Pyhät ovat yhdistyneinä toisiinsa rakkaudessa; näin heillä on yhteys toistensa lahjoihin
                ja suosioon.<span class="note"><a href="https://www.stepbible.org/?q=version=FinPR|reference=Eph.4.15 Eph.4.16" target="_blank">Ef. 4:15,
                    16</a>;  <a href="https://www.stepbible.org/?q=version=FinPR|reference=1Cor.12.7" target="_blank">1. Kor. 12:7</a>;
                    <a href="https://www.stepbible.org/?q=version=FinPR|reference=1Cor.3.21-1Cor.3.23" target="_blank">1. Kor.
                        3:21–23
                    </a>
                </span>
                Pyhät ovat tällöin velvollisia suorittamaan järjestyksen mukaisesti
                sellaisia julkisia ja yksityisiä tehtäviä, jotka koituvat heidän keskinäiseksi hyväkseen. Tämä
                koskee niin sisäisen kuin ulkoisen ihmisen hyvää.<span class="note"><a href="https://www.stepbible.org/?q=version=FinPR|reference=1Thess.5.11 1Thess.5.14" target="_blank">1. Tess. 5:11,
                    14</a>;
                    <a href="https://www.stepbible.org/?q=version=FinPR|reference=Rom.1.12" target="_blank">Room. 1:12</a>;  <a href="https://www.stepbible.org/?q=version=FinPR|reference=1John.3.17 1John.3.18" target="_blank">1. Joh. 3:17, 18</a>;
                    <a href="https://www.stepbible.org/?q=version=FinPR|reference=Gal.6.10" target="_blank">Gal. 6:10</a>
                </span>
            </p>
            <p>2. Pyhät ovat velvollisia säilyttämään pyhän veljeyden ja yhteyden jumalanpalveluksessa sekä muissa
                sellaisissa hengellisissä toimituksissa jotka ovat heille vahvistukseksi.<span class="note"><a href="https://www.stepbible.org/?q=version=FinPR|reference=Heb.10.24 Heb.10.25" target="_blank">Hepr. 10:24,
                    25</a>;
                    <a href="https://www.stepbible.org/?q=version=FinPR|reference=Heb.3.12 Heb.3.13" target="_blank">Hepr. 3:12, 13</a>
                </span>
                He myös auttavat toisiaan
                ulkonaisissa asioissa kykyjensä ja tarpeidensa mukaan.<span class="note">
                    <a href="https://www.stepbible.org/?q=version=FinPR|reference=Acts.11.29 Acts.11.30" target="_blank">Ap.t. 11:29, 30</a>
                </span>
                Tätä avun yhteyttä on erityisesti sovellettava evankeliumin säännön mukaan niissä ihmissuhteissa
                joissa he ovat, kuten perheissä<span class="note">
                    <a href="https://www.stepbible.org/?q=version=FinPR|reference=Eph.6.4" target="_blank">Ef. 6:4</a>
                </span>
                tai seurakunnissa.<span class="note">
                    <a href="https://www.stepbible.org/?q=version=FinPR|reference=1Cor.12.14-1Cor.12.27" target="_blank">1. Kor.
                        12:14–27
                    </a>
                </span>
                Kuitenkin Jumalan suomia tilaisuuksia osoittaa anteliaisuutta
                tarjotaan myös kaikille uskossa oleville jotka vain kutsuvat avukseen Herran Jeesuksen nimeä. Siitä
                huolimatta tämä pyhien yhteys ei tee mahdolliseksi toisten uskovien yksityisen omistusoikeuden
                kumoamista tai sen kyseenalaistamista.<span class="note"><a href="https://www.stepbible.org/?q=version=FinPR|reference=Acts.5.4" target="_blank">Ap.t. 5:4</a>;
                    <a href="https://www.stepbible.org/?q=version=FinPR|reference=Eph.4.28" target="_blank">Ef. 4:28</a>
                </span>
            </p>
        </div><div class="footer">Kirja luettavissa kätevästi Android-laitteilla <a href="https://play.google.com/store/apps/details?id=net.bible.android.activity">AndBible -sovelluksella</a>. Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>. © 2021 Agricola teologinen instituutti ja tekijät</div></html>