<html><head><title>Luku 24: Maallinen esivalta</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_23_Jumalan_lain_sallimat_valat_ja_uskonnolliset_lupaukset.html">←</a></span><span class="index"><a href="index.html">Sisällys</a></span><span class="next"><a href="Luku_25_Avioliitto.html">→</a></span></div></body><div type="chapter" osisID="Luku 24 Maallinen esivalta" class="chapter">
             <div class="title">Luku 24: Maallinen esivalta</div>
            <p>1. Jumala, koko maailman ylin herra ja kuningas, on määrännyt maallisen esivallan itselleen
                alamaiseksi ja ihmisten yläpuolelle. Esivalta toimii Jumalan kunniaksi ja yhteiseksi hyväksi. Tätä
                tarkoitusta varten Jumala on varustanut esivallan miekalla, jotta se voi puolustaa ja rohkaista
                hyviä ja rangaista pahantekijöitä.<span class="note">
                    <a href="https://www.stepbible.org/?q=version=FinPR|reference=Rom.13.1-Rom.13.4" target="_blank">Room. 13:1–4</a>
                </span>
            </p>
            <p>2. Kristityn on sallittua ottaa vastaan esivallan virka ja toimia siinä, kun häntä sellaiseen
                kutsutaan. Esivallan virassa kristittyjen tulee erityisesti ylläpitää oikeudenmukaisuutta ja
                rauhaa<span class="note"><a href="https://www.stepbible.org/?q=version=FinPR|reference=2Sam.23.3" target="_blank">2. Sam. 23:3</a>;
                    <a href="https://www.stepbible.org/?q=version=FinPR|reference=Ps.82.3 Ps.82.4" target="_blank">Ps. 82:3, 4</a>
                </span>
                kunkin kansakunnan terveellisten
                lakien mukaan. Esivallan virassa kristityt voivat laillisesti Uuden testamentin aikana käydä sotaa
                oikeudenmukaisissa ja välttämättätömissä olosuhteissa.<span class="note">
                    <a href="https://www.stepbible.org/?q=version=FinPR|reference=Luke.3.14" target="_blank">Luuk. 3:14</a>
                </span>
            </p>
            <p>3. Koska maalliset esivallan edustajat ovat Jumalan asettamia edellä mainituista syistä, meidän tulee
                Herrassa alistua kaikkiin laillisiin heidän käskemiinsä asioihin. Meidän ei kuulu alistua pelkästään
                rangaistuksen pelosta, vaan myös omantunnon tähden.<span class="note"><a href="https://www.stepbible.org/?q=version=FinPR|reference=Rom.13.5-Rom.13.7" target="_blank">Room. 13:5–7</a>;
                    <a href="https://www.stepbible.org/?q=version=FinPR|reference=1Pet.2.17" target="_blank">1. Piet.
                        2:17
                    </a>
                </span>
                Meidän on anottava ja rukoiltava kuninkaiden ja kaikkien vallassa olevien
                puolesta, jotta voimme elää heidän alaisuudessaan hiljaista ja rauhallista elämää kaikessa
                jumalisuudessa ja vilpittömyydessä.<span class="note">
                    <a href="https://www.stepbible.org/?q=version=FinPR|reference=1Tim.2.1 1Tim.2.2" target="_blank">1. Tim. 2:1, 2</a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>