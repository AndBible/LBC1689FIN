<html><head><title>YLÖSNOUSEMUS</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Katekismus_PELASTUS.html">←</a></span><span class="index"><a href="index.html">Sisällys</a></span><span class="next"><a href="Katekismus_LAKI_JA_SEN_TEHT_V_T.html">→</a></span></div></body><div type="chapter" osisID="Katekismus YLÖSNOUSEMUS" class="chapter">
			<div class="title">YLÖSNOUSEMUS</div>
			<p>
				<span class="bold">41. KYSYMYS</span>: Mitä hyötyjä uskovat saavat Kristuksessa kuollessaan?</p>
			<p>
				<span class="bold">VASTAUS</span>: Kuolemassa uskovien sielut tehdään täydellisiksi pyhyydessä ja he menevät välittömästi kirkkauteen. Heidän ruumiinsa lepäävät rauhassa haudoissa ylösnousemukseen asti.</p>
			<p>
				<span class="bold">RAAMATTU</span>: ”Ahtaalla minä olen näiden kahden välissä: halu minulla on täältä eritä ja olla Kristuksen kanssa, sillä se olisi monin verroin parempi.” <span class="note">
					<a href="https://www.stepbible.org/?q=version=FinPR|reference=Phil.1.23">Fil. 1:23</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Heb.12.23">Hepr. 12:23</a>; <a href="https://www.stepbible.org/?q=version=FinPR|reference=2Cor.5.8">2. Kor. 5:8</a>; <a href="https://www.stepbible.org/?q=version=FinPR|reference=Luke.23.43">Luuk. 23:43</a>; <a href="https://www.stepbible.org/?q=version=FinPR|reference=1Thess.4.14">1. Tess. 4:14</a>; <a href="https://www.stepbible.org/?q=version=FinPR|reference=Isa.57.2">Jes. 57:2</a>; <a href="https://www.stepbible.org/?q=version=FinPR|reference=Job.19.26">Job 19:26</a>
				</span>.</p>
			<p>
				<span class="bold">KOMMENTTI</span>: Käykää yhdessä perheenä vierailemassa jonkun vanhan ihmisen luona ja rohkaiskaa häntä Kristuksen ylösnousemuksen valossa.</p>
			<p>
				<span class="bold">42. KYSYMYS</span>: Mitä hyötyjä uskovat saavat Kristukselta ylösnousemuksessa?</p>
			<p>
				<span class="bold">VASTAUS</span>: Ylösnousemuksessa uskovat nostetaan kirkkauteen; heidät tullaan julkisesti huomioimaan ja päästämään vapaaksi viimeisellä tuomiolla. Heidät tehdään täydellisesti siunatuiksi ja he ovat täydessä Jumalan ilossa ja tyytyväisyydessä koko iankaikkisuuden.</p>
			<p>
				<span class="bold">RAAMATTU</span>: ”Rakkaani, nyt me olemme Jumalan lapsia, eikä ole vielä käynyt ilmi, mitä meistä tulee. Me tiedämme tulevamme Hänen kaltaisikseen, kun Hän ilmestyy, sillä me saamme nähdä Hänet sellaisena, kuin Hän on.” 1. <span class="note">
					<a href="https://www.stepbible.org/?q=version=FinPR|reference=John.3.2">Joh. 3:2</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Matt.10.32">Matt. 10:32</a>; <a href="https://www.stepbible.org/?q=version=FinPR|reference=1Cor.15.42 1Cor.15.43">1. Kor. 15:42, 43</a>; <a href="https://www.stepbible.org/?q=version=FinPR|reference=Phil.3.20 Phil.3.21">Fil. 3:20, 21</a>; <a href="https://www.stepbible.org/?q=version=FinPR|reference=1Thess.4.17">1. Tess. 4:17</a>
				</span>.</p>
			<p>
				<span class="bold">KOMMENTTI</span>: Kerro lapsellesi, kuinka Jumala on luvannut palauttaa koko luomakunnan ennalleen Kristuksen toisen tulemisen jälkeen. Uudistettu luomakunta ja ihmisten ylösnousemusruumiit tulevat heijastamaan sitä elämää, jonka Jumala loi. Keskustele lapsen kanssa taivaasta täydellisenä ja harmonisena ja konkreettisena paikkana, jossa Jumala hallitsee Kristuksessa ja kaikki kristityt ovat kokonaisuudessaan vapautetut synnin iljettävyydestä. On hyvä tehdä tavaksi mietiskellä taivasta.</p>
			<p>
				<span class="bold">43. KYSYMYS</span>: Mitä tapahtuu pahoille kuolemassa?</p>
			<p>
				<span class="bold">RAAMATTU</span>: ”…ja tulevat esiin ne, jotka ovat hyvää tehneet, elämän ylösnousemukseen, mutta ne, jotka ovat pahaa tehneet, tuomion ylösnousemukseen.” <span class="note">
					<a href="https://www.stepbible.org/?q=version=FinPR|reference=John.5.29">Joh. 5:29</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Dan.12.2">Dan. 12:2</a>; <a href="https://www.stepbible.org/?q=version=FinPR|reference=Luke.16.22-Luke.16.4">Luuk. 16:22–4</a>; <a href="https://www.stepbible.org/?q=version=FinPR|reference=Rev.20.11-Rev.20.15">Ilm. 20:11–15</a>
				</span>.</p>
			<p>
				<span class="bold">44. KYSYMYS</span>: Mitä tullaan tekemään pahoille tuomiopäivänä?</p>
			<p>
				<span class="bold">VASTAUS</span>: Tuomiopäivänä pahojen ruumiit, jotka nostetaan haudoista, yhdessä heidän sielujensa kanssa, tullaan tuomitsemaan kauhistuttaviin kärsimyksiin yhdessä paholaisen ja hänen enkeleidensä kanssa.</p>
			<p>
				<span class="bold">RAAMATTU</span>: <span class="note">
					<a href="https://www.stepbible.org/?q=version=FinPR|reference=Dan.12.2">Dan. 12:2</a>; <a href="https://www.stepbible.org/?q=version=FinPR|reference=Matt.25.41">Matt. 25:41</a>; <a href="https://www.stepbible.org/?q=version=FinPR|reference=John.5.28 John.5.29">Joh. 5:28, 29</a>; <a href="https://www.stepbible.org/?q=version=FinPR|reference=2Thess.1.9">2. Tess. 1:9</a>; <a href="https://www.stepbible.org/?q=version=FinPR|reference=Rev.20.14-Rev.20.15">Ilm. 20:14–15</a>
				</span>.</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>