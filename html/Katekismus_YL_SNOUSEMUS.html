<html><head><title>YLÖSNOUSEMUS</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Katekismus_PELASTUS.html">←</a></span><span class="index"><a href="index.html">Sisällys</a></span><span class="next"><a href="Katekismus_LAKI_JA_SEN_TEHT_V_T.html">→</a></span></div></body><div type="chapter" osisID="Katekismus YLÖSNOUSEMUS" class="chapter">
            <div class="title">YLÖSNOUSEMUS</div>

            <p><hi type="bold">41. KYSYMYS</hi>: Mitä hyötyjä uskovat saavat Kristuksessa kuollessaan?
            </p>

            <p><hi type="bold">VASTAUS</hi>: Kuolemassa uskovien sielut tehdään täydellisiksi pyhyydessä ja he menevät
                välittömästi kirkkauteen. Heidän ruumiinsa lepäävät rauhassa haudoissa ylösnousemukseen
                asti.
            </p>

            <p><hi type="bold">RAAMATTU</hi>: ”Ahtaalla minä olen näiden kahden välissä: halu minulla on täältä eritä ja
                olla Kristuksen kanssa, sillä se olisi monin verroin parempi.” Fil. 1:23
            </p>

            <p><hi type="bold">KTS. MYÖS</hi>: Hepr. 12:23; 2 Kor. 5:8; Luuk. 23:43; 1 Tess. 4:14; Jes. 57:2; Job 19:26.
            </p>

            <p><hi type="bold">KOMMENTTI</hi>: Käykää yhdessä perheenä vierailemassa jonkun vanhan ihmisen luona ja
                rohkaiskaa häntä Kristuksen ylösnousemuksen valossa.
            </p>

            <p><hi type="bold">42. KYSYMYS</hi>: Mitä hyötyjä uskovat saavat Kristukselta ylösnousemuksessa?
            </p>

            <p><hi type="bold">VASTAUS</hi>: Ylösnousemuksessa uskovat nostetaan kirkkauteen; heidät tullaan julkisesti
                huomioimaan ja päästämään vapaaksi viimeisellä tuomiolla. Heidät tehdään täydellisesti
                siunatuiksi ja he ovat täydessä Jumalan ilossa ja tyytyväisyydessä
                koko iankaikkisuuden.
            </p>

            <p><hi type="bold">RAAMATTU</hi>: ”Rakkaani, nyt me olemme Jumalan lapsia, eikä ole vielä käynyt ilmi, mitä
                meistä tulee. Me tiedämme tulevamme Hänen kaltaisikseen, kun Hän ilmestyy, sillä me saamme nähdä Hänet
                sellaisena, kuin Hän on.” 1 Joh. 3:2
            </p>

            <p><hi type="bold">KTS. MYÖS</hi>: Matt. 10:32; 1 Kor. 15:42, 43; Fil. 3:20, 21; 1 Tess. 4:17.
            </p>

            <p><hi type="bold">KOMMENTTI</hi>: Kerro lapsellesi, kuinka Jumala on luvannut palauttaa koko luomakunnan
                ennalleen Kristuksen toisen tulemisen jälkeen. Uudistettu luomakunta ja ihmisten ylösnousemusruumiit
                tulevat heijastamaan sitä elämää, jonka Jumala loi. Keskustele lapsen kanssa taivaasta täydellisenä ja
                harmonisena ja konkreettisena paikkana, jossa Jumala hallitsee Kristuksessa ja kaikki kristityt ovat
                kokonaisuudessaan vapautetut synnin iljettävyydestä. On hyvä tehdä
                tavaksi mietiskellä taivasta.
            </p>

            <p><hi type="bold">43. KYSYMYS</hi>: Mitä tapahtuu pahoille kuolemassa?
            </p>

            <p><hi type="bold">VASTAUS</hi>: Pahojen sielut heitetään kuolemassa helvetin kärsimyksiin. Heidän ruumiinsa
                pysyvät haudoissa ylösnousemuspäivään saakka ja tuomion suurta päivää varten.
            </p>

            <p><hi type="bold">RAAMATTU</hi>: ”...ja tulevat esiin ne, jotka ovat hyvää tehneet, elämän
                ylösnousemukseen, mutta ne, jotka ovat pahaa tehneet, tuomion ylösnousemukseen.” Joh. 5:29
            </p>

            <p><hi type="bold">KTS. MYÖS</hi>: Dan. 12:2; Luuk. 16:22-4; Ilm. 20:11-15.
            </p>

            <p><hi type="bold">44. KYSYMYS</hi>: Mitä tullaan tekemään pahoille tuomiopäivänä?
            </p>

            <p><hi type="bold">VASTAUS</hi>: Tuomiopäivänä pahojen ruumiit, jotka nostetaan haudoista, yhdessä heidän
                sielujensa kanssa, tullaan tuomitsemaan kauhistuttaviin kärsimyksiin yhdessä paholaisen ja
                hänen enkeleidensä kanssa.
            </p>

            <p><hi type="bold">RAAMATTU</hi>: Dan. 12:2; Matt. 25:41; Joh. 5:28, 29; 2 Tess. 1:9; Ilm. 20:14-15.
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>