<html><head><title>Luku 5: Jumalan kaitselmus</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_4_Luominen.html">←</a></span><span class="index"><a href="index.html">Sisällys</a></span><span class="next"><a href="Luku_6_Ihmisen_syntiinlankeemus_synti_ja_sen_rangaistus.html">→</a></span></div></body><div type="chapter" osisID="Luku 5 Jumalan kaitselmus" class="chapter">
             <div class="title">Luku 5: Jumalan kaitselmus</div>
            <p>1. Jumala, joka on kaiken hyvä Luoja, äärettömässä voimassaan ja viisaudessaan ylläpitää, johtaa,
                järjestää ja hallitsee kaikkia luotuja, tekoja ja asioita<span class="note"><a href="https://www.stepbible.org/?q=version=FinPR|reference=Heb.1.3" target="_blank">Hepr. 1:3</a>;  <a href="https://www.stepbible.org/?q=version=FinPR|reference=Job.38.11" target="_blank">Job.
                    38:11</a>;  <a href="https://www.stepbible.org/?q=version=FinPR|reference=Isa.46.10 Isa.46.11" target="_blank">Jes. 46:10, 11</a>;
                    <a href="https://www.stepbible.org/?q=version=FinPR|reference=Ps.135.6" target="_blank">Ps. 135:6</a>
                </span>
                suurimmasta
                vähäisimpään<span class="note">
                    <a href="https://www.stepbible.org/?q=version=FinPR|reference=Matt.10.29-Matt.10.31" target="_blank">Matt. 10:29–31</a>
                </span>
                mitä viisaimman ja pyhimmän kaitselmuksensa
                kautta. Tähän tarkoitukseen ne myös luotiin. Tämän hän tekee erehtymättömän ennaltatietämisen ja
                oman tahtonsa vapaan ja muuttumattoman neuvon mukaan, viisautensa, voimansa, oikeudenmukaisuutensa,
                äärettömän hyvyytensä ja laupeutensa kunnian ylistykseksi.<span class="note">
                    <a href="https://www.stepbible.org/?q=version=FinPR|reference=Eph.1.11" target="_blank">Ef. 1:11</a>
                </span>
            </p>
            <p>2. Vaikka Jumalan ennaltatietämisen ja säädöksen mukaan (ensimmäisenä syynä) kaikki tapahtuu
                muuttumattomasti ja erehtymättömästi,<span class="note">
                    <a href="https://www.stepbible.org/?q=version=FinPR|reference=Acts.2.23" target="_blank">Ap.t. 2:23</a>
                </span>
                niin ettei mitään tapahdu sattumalta
                tai ilman hänen kaitselmustaan,<span class="note">
                    <a href="https://www.stepbible.org/?q=version=FinPR|reference=Prov.16.33" target="_blank">Sananl. 16:33</a>
                </span>
                hän kuitenkin määrää saman
                kaitselmuksen perusteella nämä asiat tapahtumaan välttämättömästi, vapaasti tai kontingentisti
                (toissijaisen syyn luonteen mukaan).<span class="note">
                    <a href="https://www.stepbible.org/?q=version=FinPR|reference=Gen.8.22" target="_blank">1. Moos. 8:22</a>
                </span>
            </p>
            <p>3. Jumala käyttää tavallisessa kaitselmuksessaan eri keinoja,<span class="note"><a href="https://www.stepbible.org/?q=version=FinPR|reference=Acts.27.31 Acts.27.44" target="_blank">Ap.t. 27:31,
                    44</a>;
                    <a href="https://www.stepbible.org/?q=version=FinPR|reference=Isa.55.10 Isa.55.11" target="_blank">Jes. 55:10, 11</a>
                </span>
                mutta hän on silti vapaa
                toimimaan ilman niitä,<span class="note">
                    <a href="https://www.stepbible.org/?q=version=FinPR|reference=Hos.1.7" target="_blank">Hoos. 1:7</a>
                </span>
                niiden yläpuolella<span class="note">
                    <a href="https://www.stepbible.org/?q=version=FinPR|reference=Rom.4.19-Rom.4.21" target="_blank">Room. 4:19–21</a>
                </span>
                ja niitä vastaan<span class="note">
                    <a href="https://www.stepbible.org/?q=version=FinPR|reference=Dan.3.27" target="_blank">Dan. 3:27</a>
                </span>
                niin kuin hän hyväksi näkee.
            </p>
            <p>4. Jumalan kaikkivaltias voima, tutkimaton viisaus ja ääretön hyvyys ovat tulleet ilmi hänen
                kaitselmuksessaan niin, että hänen suvereeni suunnitelmansa ulottuu ensimmäiseen
                syntiinlankeemukseen ja kaikkiin muihin enkelien ja ihmisten syntisiin tekoihin asti.<span class="note"><a href="https://www.stepbible.org/?q=version=FinPR|reference=Rom.11.32-Rom.11.34" target="_blank">Room.
                    11:32–34</a>;  <a href="https://www.stepbible.org/?q=version=FinPR|reference=2Sam.24.1" target="_blank">2. Sam. 24:1</a>,
                    <a href="https://www.stepbible.org/?q=version=FinPR|reference=1Chr.21.1" target="_blank">1. Aik. 21:1</a>
                </span>
                Näitä
                tapahtumia ei ole vain sallittu, vaan hän myös mitä viisaimmin ja voimakkaimmin rajoittaa ja muuten
                käskee ja hallitsee niitä.<span class="note"><a href="https://www.stepbible.org/?q=version=FinPR|reference=2Kgs.19.28" target="_blank">2. Kun. 19:28</a>;
                    <a href="https://www.stepbible.org/?q=version=FinPR|reference=Ps.76.10" target="_blank">Ps. 76:10</a>
                </span>
                Moninaisina
                taloudenhoitoina nämä palvelevat Jumalan pyhiä tarkoituksia.<span class="note"><a href="https://www.stepbible.org/?q=version=FinPR|reference=Gen.50.20" target="_blank">1. Moos. 50:20</a>;
                    <a href="https://www.stepbible.org/?q=version=FinPR|reference=Isa.10.6 Isa.10.7 Isa.10.12" target="_blank">Jes.
                        10:6, 7, 12
                    </a>
                </span>
                Tämä kaikki kuitenkin tapahtuu niin, että heidän
                tekojensa syntisyys kehkeytyy vain luodusta eikä Jumalasta, joka kaikkein pyhimpänä ja
                vanhurskaimpana ei ole eikä voi olla synnin syy taikka hyväksyjä.<span class="note"><a href="https://www.stepbible.org/?q=version=FinPR|reference=Ps.50.21" target="_blank">Ps. 50:21</a>;
                    <a href="https://www.stepbible.org/?q=version=FinPR|reference=1John.2.16" target="_blank">1. Joh.
                        2:16
                    </a>
                </span>
            </p>
            <p>5. Kaikkein viisain, oikeudenmukaisin ja armollisin Jumala antaa lapsilleen usein erilaisten
                houkutusten ja sydämen turmeltuneisuuden aikoja. Näin Jumala ojentaa lapsiaan aikaisemmista
                synneistä tai paljastaa heille heidän sydämensä turmeltuneisuuden ja petollisuuden, jotta he
                nöyrtyisivät. Näin Jumala nostaa heidät entistä lähemmäksi itseään, niin että ihmisten tuki on
                pysyvästi Jumalassa. Jumala tekee ihmiset tarkkaavaisiksi kaikkia tulevia synnin houkutuksia
                vastaan, ja muita oikeudenmukaisia ja pyhiä tarkoituksia varten.<span class="note"><a href="https://www.stepbible.org/?q=version=FinPR|reference=2Chr.32.25 2Chr.32.26 2Chr.32.31" target="_blank">2. Aik. 32:25, 26,
                    31</a>;
                    <a href="https://www.stepbible.org/?q=version=FinPR|reference=2Cor.12.7-2Cor.12.9" target="_blank">2. Kor. 12:7–9</a>
                </span>
                Mitä tahansa Jumalan
                valituille kuitenkin tapahtuukaan, se tapahtuu hänen asetuksensa mukaisesti, hänen kunniakseen ja
                heidän hyväkseen.<span class="note">
                    <a href="https://www.stepbible.org/?q=version=FinPR|reference=Rom.8.28" target="_blank">Room. 8:28</a>
                </span>
            </p>
            <p>6. Niiltä pahoilta ja jumalattomilta ihmisiltä, jotka Jumala vanhurskaana tuomarina on tehnyt
                sokeiksi heidän aiempien syntiensä tähden<span class="note"><a href="https://www.stepbible.org/?q=version=FinPR|reference=Rom.1.24-Rom.1.26 Rom.1.28" target="_blank">Room. 1:24–26,
                    28</a>;
                    <a href="https://www.stepbible.org/?q=version=FinPR|reference=Rom.11.7 Rom.11.8" target="_blank">Room.
                        11:7, 8
                    </a>
                </span>
                ja joiden mielet hän on kovettanut, ei hän ainoastaan epää armoa (joka
                olisi voinut valaista heidän ymmärryksensä ja sydämensä),<span class="note">
                    <a href="https://www.stepbible.org/?q=version=FinPR|reference=Deut.29.4" target="_blank">5. Moos. 29:4</a>
                </span>
                vaan hän myös
                joskus ottaa pois heiltä heille annetut lahjat.<span class="note">
                    <a href="https://www.stepbible.org/?q=version=FinPR|reference=Matt.13.12" target="_blank">Matt. 13:12</a>
                </span>
                Jumala asettaa heidät
                alttiiksi tilanteille, joissa he turmeltuneina tekevät syntiä.<span class="note"><a href="https://www.stepbible.org/?q=version=FinPR|reference=Deut.2.30" target="_blank">5.
                    Moos. 2:30</a>;  <a href="https://www.stepbible.org/?q=version=FinPR|reference=2Kgs.8.12 2Kgs.8.13" target="_blank">2. Kun.
                    8:12, 13</a></span> Jumala jättää heidät himoihinsa, maailman viettelyksiin ja Saatanan
                vallan alle.<span class="note"><a href="https://www.stepbible.org/?q=version=FinPR|reference=Ps.81.11 Ps.81.12" target="_blank">Ps. 81:11, 12</a>;
                    <a href="https://www.stepbible.org/?q=version=FinPR|reference=2Thess.2.10-2Thess.2.12" target="_blank">2. Tess. 2:10–12</a>
                </span>
                Näin
                he kovettavat itsensä niillä samoilla keinoilla, joita Jumala käyttää muiden pehmittämiseksi.<span class="note"><a href="https://www.stepbible.org/?q=version=FinPR|reference=Exod.8.15 Exod.8.32" target="_blank">2.
                    Moos. 8:15, 32</a>;  <a href="https://www.stepbible.org/?q=version=FinPR|reference=Isa.6.9 Isa.6.10" target="_blank">Jes. 6:9, 10</a>;
                    <a href="https://www.stepbible.org/?q=version=FinPR|reference=1Pet.2.7 1Pet.2.8" target="_blank">1. Piet. 2:7,
                        8
                    </a>
                </span>
            </p>
            <p>7. Koska Jumalan kaitselmus ulottuu kaikkiin luotuihin, niin hän myös pitää erityisellä tavalla
                huolta seurakunnastaan ja järjestää kaikki asiat sen parhaaksi.<span class="note"><a href="https://www.stepbible.org/?q=version=FinPR|reference=1Tim.4.10" target="_blank">1. Tim. 4:10</a>;  <a href="https://www.stepbible.org/?q=version=FinPR|reference=Amos.9.8 Amos.9.9" target="_blank">Aam.
                    9:8, 9</a>;
                    <a href="https://www.stepbible.org/?q=version=FinPR|reference=Isa.43.3-Isa.43.5" target="_blank">Jes. 43:3–5</a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>