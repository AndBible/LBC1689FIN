<html><head><title>Luku 3: Jumalan säätämys</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_2_Jumala_ja_Pyh__Kolminaisuus.html">←</a></span><span class="index"><a href="index.html">Sisällys</a></span><span class="next"><a href="Luku_4_Luominen.html">→</a></span></div></body><div type="chapter" osisID="Luku 3 Jumalan säätämys" class="chapter">
			<div class="title">Luku 3: Jumalan säätämys</div>
			<p>1. Jumala on säätänyt iankaikkisuudessa<span class="note">
					<a href="https://www.stepbible.org/?q=version=FinPR|reference=Isa.46.10">Jes. 46:10</a>;  <a href="https://www.stepbible.org/?q=version=FinPR|reference=Eph.1.11">Ef. 1:11</a>;  <a href="https://www.stepbible.org/?q=version=FinPR|reference=Heb.6.17">Hepr.
                    6:17</a>;
                    <a href="https://www.stepbible.org/?q=version=FinPR|reference=Rom.9.15 Rom.9.18">Room. 9:15, 18</a>
				</span>
                mitä viisaimman ja pyhimmän oman tahtonsa
                neuvosta vapaasti ja muuttumattomasti kaiken sen mitä tulee tapahtumaan. Synnin alkuperä ei
                kuitenkaan ole Jumalassa, eikä hänellä ole mitään osallisuutta siihen,<span class="note">
					<a href="https://www.stepbible.org/?q=version=FinPR|reference=Jas.1.13">Jaak. 1:13</a>;
                    <a href="https://www.stepbible.org/?q=version=FinPR|reference=1John.1.5">1.
                        Joh. 1:5
                    </a>
				</span>
                ei myöskään luotujen tahtoa pakoteta. Luoduilta ei ole myöskään otettu pois<span class="note">*Toimittajan huomautus: Termi tarkoittaa tapahtumaa joka ei ole
                    väistämätön.</span>*kontingenssin
                vapautta eikä toissijaisen syyn asemaa, vaan nämä on vahvistettu.<span class="note">
					<a href="https://www.stepbible.org/?q=version=FinPR|reference=Acts.4.27 Acts.4.28">Ap.t. 4:27,
                    28</a>;
                    <a href="https://www.stepbible.org/?q=version=FinPR|reference=John.19.11">Joh. 19:11</a>
				</span>
                Tässä säädöksessä Jumalan viisaus näkyy kaiken
                ohjaamisena, ja hänen voimansa ja uskollisuutensa osoitetaan hänen säädöksensä toteutumisessa.<span class="note">
					<a href="https://www.stepbible.org/?q=version=FinPR|reference=Num.23.19">4.
                    Moos. 23:19</a>;
                    <a href="https://www.stepbible.org/?q=version=FinPR|reference=Eph.1.3-Eph.1.5">Ef. 1:3–5</a>
				</span>
			</p>
			<p>2. Vaikka Jumala tietää kaiken sen, mikä tapahtuu tai voi tapahtua kaikissa mahdollisissa oletetuissa
                tilanteissa,<span class="note">
					<a href="https://www.stepbible.org/?q=version=FinPR|reference=Acts.15.18">Ap.t. 15:18</a>
				</span>
                ei hän ole säätänyt mitään tapahtumaan ennaltatietämisensä
                perusteella eikä myöskään etukäteen tekemiensä tilanneolettamuksien perusteella.<span class="note">
					<a href="https://www.stepbible.org/?q=version=FinPR|reference=Rom.9.11 Rom.9.13 Rom.9.16 Rom.9.18">Room. 9:11, 13,
                        16, 18
                    </a>
				</span>
			</p>
			<p>3. Jumalan säädöksestä ja hänen kunniansa ilmentämiseksi toiset ihmiset ja enkelit on ennalta
                määrätty (tai ennalta asetettu) iankaikkiseen elämään Jeesuksen Kristuksen kautta,<span class="note">
					<a href="https://www.stepbible.org/?q=version=FinPR|reference=1Tim.5.21">1. Tim.
                    5:21</a>;
                    <a href="https://www.stepbible.org/?q=version=FinPR|reference=Matt.25.34">Matt. 25:34</a>
				</span>
                hänen armonsa kirkkauden ylistykseksi.<span class="note">
					<a href="https://www.stepbible.org/?q=version=FinPR|reference=Eph.1.5 Eph.1.6">Ef. 1:5,
                        6
                    </a>
				</span>
                Toiset on jätetty elämään synneissään, mikä johtaa heidät oikeudenmukaiseen
                tuomioon, hänen oikeudenmukaisuutensa kirkkauden ylistykseksi.<span class="note">
					<a href="https://www.stepbible.org/?q=version=FinPR|reference=Rom.9.22 Rom.9.23">Room. 9:22, 23</a>;
                    <a href="https://www.stepbible.org/?q=version=FinPR|reference=Jude.4">Juud. 4</a>
				</span>
			</p>
			<p>4. Kyseiset ennalta pelastetut ja tuomitut enkelit ja ihmiset on määritelty konkreettisesti ja
                muuttumattomasti. Heidän lukunsa on niin varma ja tarkka, että sitä ei voi lisätä eikä vähentää.<span class="note">
					<a href="https://www.stepbible.org/?q=version=FinPR|reference=2Tim.2.19">2.
                    Tim. 2:19</a>;
                    <a href="https://www.stepbible.org/?q=version=FinPR|reference=John.13.18">Joh. 13:18</a>
				</span>
			</p>
			<p>5. Ne ihmiset, jotka ovat ennalta määrätty elämään, Jumala on ennen maailman luomista hänen ikuisen
                ja muuttumattoman tarkoituksen mukaan sekä hyvän tahtonsa salaisen neuvon mukaan valinnut
                Kristuksessa iankaikkiseen kunniaan. Tämän valinnan hän on tehnyt pelkästä vapaasta armostaan ja
                rakkaudestaan<span class="note">
					<a href="https://www.stepbible.org/?q=version=FinPR|reference=Eph.1.4 Eph.1.9 Eph.1.11">Ef. 1:4, 9, 11</a>
                    ;  <a href="https://www.stepbible.org/?q=version=FinPR|reference=Rom.8.30">Room. 8:30</a>;  <a href="https://www.stepbible.org/?q=version=FinPR|reference=2Tim.1.9">2. Tim.
                    1:9</a>;
                    <a href="https://www.stepbible.org/?q=version=FinPR|reference=1Thess.5.9">1. Tess. 5:9</a>
				</span>
                ilman mitä tahansa muuta luotua seikkaa. Nämä seikat
                eivät olleet ehtoja valinnalle tai vaikuttaneet hänen valintaansa.¹²
                <span class="note">
					<a href="https://www.stepbible.org/?q=version=FinPR|reference=Rom.9.13 Rom.9.16">Room. 9:13,
                    16</a>;
                    <a href="https://www.stepbible.org/?q=version=FinPR|reference=Eph.2.5 Eph.2.12">Ef. 2:5, 12</a>
				</span>
			</p>
			<p>6. Kun Jumala on osoittanut valitut kunniaan, hän on ikuisen ja kaikkein vapaimman tahtonsa nojalla
                ennaltamäärännyt myös armon välineet.<span class="note">
					<a href="https://www.stepbible.org/?q=version=FinPR|reference=1Pet.1.2">1. Piet. 1:2</a>;
                    <a href="https://www.stepbible.org/?q=version=FinPR|reference=2Thess.2.13">2. Tess. 2:13</a>
				</span>
                Siksi
                Kristus lunastaa<span class="note">
					<a href="https://www.stepbible.org/?q=version=FinPR|reference=1Thess.5.9 1Thess.5.10">1. Tess. 5:9, 10</a>
				</span>
                ne valitut, jotka ovat langenneet
                syntiin Aadamissa. Hänen Henkensä kutsuu heidät vaikuttavasti uskoon Kristuksessa. Henki tekee
                heissä työtään silloin kun katsoo hyväksi. Heidät vanhurskautetaan, otetaan lapsiksi,
                pyhitetään<span class="note">
					<a href="https://www.stepbible.org/?q=version=FinPR|reference=Rom.8.30">Room. 8:30</a>;
                    <a href="https://www.stepbible.org/?q=version=FinPR|reference=2Thess.2.13">2. Tess. 2:13</a>
				</span>
                ja pidetään uskossa
                pelastukseen.<span class="note">
					<a href="https://www.stepbible.org/?q=version=FinPR|reference=1Pet.1.5">1. Piet. 1:5</a>
				</span>
                Kristus lunastaa ainoastaan valitut, jotka on kutsuttu,
                vanhurskautettu, otettu lapsiksi, pyhitetty ja pelastettu.<span class="note">
					<a href="https://www.stepbible.org/?q=version=FinPR|reference=John.10.26">Joh. 10:26</a>;
                    <a href="https://www.stepbible.org/?q=version=FinPR|reference=John.17.9">17:9</a>;
                    <a href="https://www.stepbible.org/?q=version=FinPR|reference=John.6.64">6:64</a>
				</span>
			</p>
			<p>7. Tätä ennaltamääräämisen korkean salaisuuden oppia on tarkasteltava erityisellä varovaisuudella ja
                huolella. Kun ihmiset noudattavat sanassa ilmoitettua Jumalan tahtoa ja ovat sille kuuliaisia, niin
                he voivat olla varmoja vaikuttavasta kutsumuksestaan<span class="note">
					<a href="https://www.stepbible.org/?q=version=FinPR|reference=1Thess.1.4 1Thess.1.5">1. Tess. 1:4, 5</a>;
                    <a href="https://www.stepbible.org/?q=version=FinPR|reference=2Pet.1.10">2.
                        Piet. 1:10
                    </a>
				</span>
                ja siksi vakuuttuneita iankaikkisesta valinnasta. Siten tämä oppi on
                ylistyksen,<span class="note">
					<a href="https://www.stepbible.org/?q=version=FinPR|reference=Eph.1.6">Ef. 1:6</a>;
                    <a href="https://www.stepbible.org/?q=version=FinPR|reference=Rom.11.33">Room. 11:33</a>
				</span>
                kunnioituksen ja Jumalan ihailun aihe. Se
                antaa aihetta nöyryyteen<span class="note">
					<a href="https://www.stepbible.org/?q=version=FinPR|reference=Rom.11.5 Rom.11.6 Rom.11.20">Room. 11:5, 6, 20</a>
				</span>
                ja ahkeruuteen ja tarjoaa
                runsaan lohdutuksen kaikille, jotka ovat vilpittömästi kuuliaisia evankeliumille.<span class="note">
					<a href="https://www.stepbible.org/?q=version=FinPR|reference=Luke.10.20">Luuk.
                        10:20
                    </a>
				</span>
			</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>