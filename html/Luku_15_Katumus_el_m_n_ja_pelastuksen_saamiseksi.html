<html><head><title>Luku 15: Katumus elämän ja pelastuksen saamiseksi</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_14_Pelastava_usko.html">&lt;</a></span><span class="index"><a href="index.html">Sisällys</a></span><span class="next"><a href="Luku_16_Hyv_t_teot.html">&gt;</a></span></div></body><div type="chapter" osisID="Luku 15 Katumus elämän ja pelastuksen saamiseksi" class="chapter">
             <div class="title">Luku 15: Katumus elämän ja pelastuksen saamiseksi</div>
            <p>1. Jotkut valituista tulevat käännytetyiksi nuoruusvuosiensa jälkeen, elettyään luonnollisessa<span class="note">ilman
                Henkeä
            </span> tilassaan jonkun aikaa ja palvellen monia pahoja himoja ja nautintoja. Jumala antaa heille
                katumuksen elämän saamiseksi osana heidän vaikuttavaa kutsuaan.<span class="note">
                    <a href="https://www.stepbible.org/?q=version=FinPR|reference=Titus.3.2-Titus.3.5" target="_blank">Tiit. 3:2–5</a>
                </span>
            </p>
            <p>2. Ei ole ketään, joka tekee hyvää, eikä tee syntiä.<span class="note">
                    <a href="https://www.stepbible.org/?q=version=FinPR|reference=Eccl.7.20" target="_blank">Saarn. 7:20</a>
                </span>
                Jopa parhaimmat voivat
                langeta suuriin synteihin ja rikkomuksiin heissä asuvan turmeltuneisuuden voiman ja petoksen kautta,
                kuin myös kiusauksen voiman tähden. Sen tähden Jumala on armollisesti huolehtinut armon liitossaan,
                että uskovat, jotka tekevät syntiä ja lankeavat tullaan uudistamaan katumuksen kautta
                pelastukseen.<span class="note">
                    <a href="https://www.stepbible.org/?q=version=FinPR|reference=Luke.22.31 Luke.22.32" target="_blank">Luuk. 22:31, 32</a>
                </span>
            </p>
            <p>3. Tämä pelastava katumus on evankelinen armo,<span class="note"><a href="https://www.stepbible.org/?q=version=FinPR|reference=Zech.12.10" target="_blank">Sak. 12:10</a>;
                    <a href="https://www.stepbible.org/?q=version=FinPR|reference=Acts.11.18" target="_blank">Ap.t. 11:18</a>
                </span>
                jossa ne, jotka Pyhän Hengen kautta on tehty tietoisiksi heidän syntiensä monista pahuuksista, uskon
                kautta Kristukseen nöyryyttävät itsensä sitä varten, jumalisella murheella sekä vihalla ja
                itseinholla syntiään kohtaan.<span class="note"><a href="https://www.stepbible.org/?q=version=FinPR|reference=Ezek.36.31" target="_blank">Hes. 36:31</a>;
                    <a href="https://www.stepbible.org/?q=version=FinPR|reference=2Cor.7.11" target="_blank">2. Kor. 7:11</a>
                </span>
                He rukoilevat
                anteeksiantoa ja armon voimaa sekä päättävät ja pyrkivät Hengen varustamana elämään Jumalan edessä
                kaikessa Häntä miellyttävällä tavalla.<span class="note"><a href="https://www.stepbible.org/?q=version=FinPR|reference=Ps.119.6" target="_blank">Ps. 119:6</a>;
                    <a href="https://www.stepbible.org/?q=version=FinPR|reference=Ps.119.128" target="_blank">Ps. 119:128</a>
                </span>
            </p>
            <p>4. Katumuksen tulee jatkua kautta elämän, kuoleman ruumiin ja sen toimintojen tähden. Niinpä jokaisen
                velvollisuus on katua omia yksittäisiä syntejään.<span class="note"><a href="https://www.stepbible.org/?q=version=FinPR|reference=Luke.19.8" target="_blank">Luuk. 19:8</a>;
                    <a href="https://www.stepbible.org/?q=version=FinPR|reference=1Tim.1.13 1Tim.1.15" target="_blank">1. Tim.
                        1:13,15
                    </a>
                </span>
            </p>
            <p>5. Armon liitossa Jumala täydellisesti Kristuksen kautta säilyttää uskovat heidän pelastuksessaan.
                Niinpä, vaikka ei ole olemassa niin pientä syntiä, ettei se ansaitsisi tuomiota,<span class="note">
                    <a href="https://www.stepbible.org/?q=version=FinPR|reference=Rom.6.23" target="_blank">Room.
                        6:23
                    </a>
                </span>
                niin ei kuitenkaan ole olemassa niin suurta syntiä, että se toisi tuomion niille,
                jotka katuvat.<span class="note"><a href="https://www.stepbible.org/?q=version=FinPR|reference=Isa.1.16-Isa.1.18" target="_blank">Jes. 1:16–18</a>;
                    <a href="https://www.stepbible.org/?q=version=FinPR|reference=Isa.55.7" target="_blank">Jes. 55:7</a>
                </span>
                Tämä tekee katumuksen
                jatkuvan saarnaamisen välttämättömäksi.
            </p>
        </div><div class="footer">Kirja luettavissa kätevästi Android-laitteilla <a href="https://play.google.com/store/apps/details?id=net.bible.android.activity">AndBible -sovelluksella</a>. Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>. © 2021 Agricola teologinen instituutti ja tekijät</div></html>