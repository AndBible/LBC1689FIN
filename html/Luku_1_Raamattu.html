<html><head><title>Luku 1: Raamattu</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Johdanto.html">←</a></span><span class="index"><a href="index.html">Sisällys</a></span><span class="next"><a href="Luku_2_Jumala_ja_Pyh__Kolminaisuus.html">→</a></span></div></body><div type="chapter" osisID="Luku 1 Raamattu" class="chapter">
           <div class="title">Luku 1: Raamattu</div>
            <p>1. Pyhät Kirjoitukset ovat ainoa riittävä, varma, ja erehtymätön perusta kaikelle pelastavalle
                tiedolle, uskolle ja kuuliaisuudelle.<span class="note"><a href="https://www.stepbible.org/?q=version=FinPR|reference=2Tim.3.15-2Tim.3.17" target="_blank">2. Tim.
                    3:15–17</a>;  <a href="https://www.stepbible.org/?q=version=FinPR|reference=Isa.8.20" target="_blank">Jes. 8:20</a>;
                    <a href="https://www.stepbible.org/?q=version=FinPR|reference=Luke.16.29 Luke.16.31" target="_blank">Luuk. 16:29, 31</a>;
                    <a href="https://www.stepbible.org/?q=version=FinPR|reference=Eph.2.20" target="_blank">Ef. 2:20</a>
                </span>
                Vaikka luonnon valo sekä luomakunnan
                ja kaitselmuksen teot todistavat Jumalan hyvyydestä, viisaudesta ja voimasta, niin että ihmiset
                eivät voi itseään puolustaa, ne eivät ole riittäviä antamaan sitä tietoa Jumalasta ja hänen
                tahdostaan, mikä on tarpeen pelastukseen.<span class="note"><a href="https://www.stepbible.org/?q=version=FinPR|reference=Rom.1.19-Rom.1.21" target="_blank">Room.
                    1:19–21</a>;  <a href="https://www.stepbible.org/?q=version=FinPR|reference=Rom.2.14-Rom.2.15" target="_blank">Room.
                    2:14,15</a>;
                    <a href="https://www.stepbible.org/?q=version=FinPR|reference=Ps.19.1-Ps.19.3" target="_blank">Ps. 19:1–3</a>
                </span>
                Siksi Herra näki hyväksi monta kertaa ja
                monella eri tavalla ilmoittaa itsensä ja julistaa tahtonsa seurakunnalleen.<span class="note">
                    <a href="https://www.stepbible.org/?q=version=FinPR|reference=Heb.1.1" target="_blank">Hepr. 1:1</a>
                </span>
                Myöhemmin tämä kaikki saatettiin kokonaan kirjoitettuun muotoon totuuden paremmaksi säilyttämiseksi
                ja julistamiseksi sekä kirkon perustaksi ja lohdutukseksi lihan turmelusta, Saatanan ja maailman
                pahuutta vastaan. Tämä muodostaa Pyhän Raamatun, joka on välttämättömän tarpeellinen, koska Jumalan
                aiemmat tavat ilmoittaa tahtonsa kansalleen eivät enää jatku.<span class="note"><a href="https://www.stepbible.org/?q=version=FinPR|reference=Prov.22.19-Prov.22.21" target="_blank">Sananl.
                    22:19–21</a>;  <a href="https://www.stepbible.org/?q=version=FinPR|reference=Rom.15.4" target="_blank">Room. 15:4</a>;
                    <a href="https://www.stepbible.org/?q=version=FinPR|reference=2Pet.1.19-2Pet.1.20" target="_blank">2. Piet. 1:19, 20</a>
                </span>
            </p>
            <p>2. Raamattuun, tai kirjoitettuun Jumalan sanaan, kuuluvat nyt kaikki Vanhan ja Uuden testamentin
                kirjat, jotka ovat nämä:
            </p>
            <p>Vanha Testamentti:
                <ul>
                    <li>Ensimmäinen Mooseksen Kirja</li>
                    <li>Toinen Mooseksen Kirja</li>
                    <li>Kolmas Mooseksen Kirja</li>
                    <li>Neljäs Mooseksen Kirja</li>
                    <li>Viides Mooseksen Kirja</li>
                    <li>Joosuan kirja</li>
                    <li>Tuomarien Kirja</li>
                    <li>Ruutin kirja</li>
                    <li>Ensimmäinen Samuelin kirja</li>
                    <li>Toinen Samuelin kirja</li>
                    <li>Ensimmäinen kuninkaiden kirja</li>
                    <li>Toinen kuninkaiden kirja</li>
                    <li>Ensimmäinen aikakirja</li>
                    <li>Toinen aikakirja</li>
                    <li>Esran kirja</li>
                    <li>Nehemian kirja</li>
                    <li>Esterin kirja</li>
                    <li>Jobin kirja</li>
                    <li>Psalmien kirja</li>
                    <li>Sananlaskujen kirja</li>
                    <li>Saarnaajan kirja</li>
                    <li>Laulujen laulu</li>
                    <li>Jesajan kirja</li>
                    <li>Jeremian kirja</li>
                    <li>Valitusvirret</li>
                    <li>Hesekielin kirja</li>
                    <li>Danielin kirja</li>
                    <li>Hoosean kirja</li>
                    <li>Joelin kirja</li>
                    <li>Aamoksen kirja</li>
                    <li>Obadjan kirja</li>
                    <li>Joonan kirja</li>
                    <li>Miikan kirja</li>
                    <li>Naahumin kirja</li>
                    <li>Habakukin kirja</li>
                    <li>Sefanjan kirja</li>
                    <li>Haggain kirja</li>
                    <li>Sakarjan kirja</li>
                    <li>Malakian kirja</li>
                </ul>
            </p>
            <p>Uusi testamentti:
                <ul>
                    <li>Evankeliumi Matteuksen mukaan</li>
                    <li>Evankeliumi Markuksen mukaan</li>
                    <li>Evankeliumi Luukkaan mukaan</li>
                    <li>Evankeliumi Johanneksen mukaan</li>
                    <li>Apostolien teot</li>
                    <li>Kirje roomalaisille</li>
                    <li>Ensimmäinen kirje korinttilaisille</li>
                    <li>Toinen kirje korinttilaisille</li>
                    <li>Kirje galatalaisille</li>
                    <li>Kirje efesolaisille</li>
                    <li>Kirje filippiläisille</li>
                    <li>Kirje kolossalaisille</li>
                    <li>Ensimmäinen kirje tessalonikalaisille</li>
                    <li>Toinen kirje tessalonikalaisille</li>
                    <li>Ensimmäinen kirje Timoteukselle</li>
                    <li>Toinen kirje Timoteukselle</li>
                    <li>Kirje Titukselle</li>
                    <li>Kirje Filemonille</li>
                    <li>Kirje heprealaisille</li>
                    <li>Jaakobin kirje</li>
                    <li>Ensimmäinen ja toinen Pietarin kirje</li>
                    <li>Ensimmäinen, toinen ja kolmas Johanneksen kirje</li>
                    <li>Juudaksen kirje</li>
                    <li>Johanneksen ilmestys</li>
                </ul>
            </p>
            <p>Kaikki nämä Jumala on inspiroinut niin, että ne ovat uskon ja elämän ylin ohjeistus.<span class="note">
                    <a href="https://www.stepbible.org/?q=version=FinPR|reference=2Tim.3.16" target="_blank">2. Tim.
                        3:16
                    </a>
                </span>
            </p>
            <p>3. Ne kirjat, joita yleisesti kutsutaan apokryfikirjoiksi ja joilla ei ole jumalallisen inspiraation
                alkuperää, eivät kuulu Raamatun kaanoniin. Siksi niillä ei ole arvovaltaa Jumalan seurakunnassa eikä
                niitä muutenkaan hyväksytä eikä käytetä muuten kuin inhimillisinä kirjoituksina.<span class="note"><a href="https://www.stepbible.org/?q=version=FinPR|reference=Luke.24.27 Luke.24.44" target="_blank">Luuk. 24:27,
                    44</a>;
                    <a href="https://www.stepbible.org/?q=version=FinPR|reference=Rom.3.2" target="_blank">Room. 3:2</a>
                </span>
            </p>
            <p>4. Raamatun auktoriteetti, johon on uskottava, ei riipu kenenkään ihmisen tai kirkon todistuksesta
                vaan se riippuu täysin Jumalasta (joka on itse totuus), sen kirjoittajasta. Siksi Raamatun arvovalta
                on vastaanotettava Jumalan sanana.<span class="note"><a href="https://www.stepbible.org/?q=version=FinPR|reference=2Pet.1.19-2Pet.1.21" target="_blank">2. Piet. 1:19–21</a>
                    ;  <a href="https://www.stepbible.org/?q=version=FinPR|reference=2Tim.3.16" target="_blank">2. Tim.
                        3:16</a>;  <a href="https://www.stepbible.org/?q=version=FinPR|reference=1Thess.2.13" target="_blank">1. Tess. 2:13</a>;
                    <a href="https://www.stepbible.org/?q=version=FinPR|reference=1John.5.9" target="_blank">1. Joh. 5:9</a>
                </span>
            </p>
            <p>
                5. Jumalan seurakunnan todistus liikuttaa ja johdattaa meitä kohti Raamatun korkeaa
                ja suurta kunnioitusta. Taivaalliset asiat, opin vaikuttavuus, Raamatun kirjoitustyylin
                majesteettisuus,
                kaikkien sen osien yksimielisyys, sen tarkoitus (joka on kaiken kunnian antaminen Jumalalle),
                ihmisen
                pelastuksen ainoan keinon täydellinen julkituominen sekä monet muut erinomaiset ja ainutlaatuiset
                asiat,
                nämä kaikki todistavat Raamatun olevan Jumalan sanaa. Mutta meidän täysi vakuuttuneisuutemme ja
                luottamuksemme Raamatun erehtymättömästä totuudesta sekä jumalallisesta auktoriteetista toteutuu
                Pyhän
                Hengen sisäisenä työnä. Tämä Hengen työ todistaa sanan kautta ja sanassa meidän sydämessämme.<span class="note"><a href="https://www.stepbible.org/?q=version=FinPR|reference=John.16.13 John.16.14" target="_blank">Joh.
                    16:13,14</a>;  <a href="https://www.stepbible.org/?q=version=FinPR|reference=1Cor.2.10-1Cor.2.12" target="_blank">1. Kor. 2:10–12</a>;
                    <a href="https://www.stepbible.org/?q=version=FinPR|reference=1John.2.20 1John.2.27" target="_blank">1. Joh. 2:20,
                        27
                    </a>
                </span>
            </p>
            <p>6. Jumalan koko neuvo, joka koskee kaikkia tarpeellisia
                asioita hänen kunniastaan, ihmisen pelastuksesta, uskosta ja elämästä, on joko ilmaistu Raamatussa,
                tai
                voidaan johtaa Raamatusta hyvällä ja välttämättömällä päättelyllä. Siihen ei tule koskaan lisätä
                mitään
                Hengen uusia ilmestyksiä tai ihmisten perinteitä.<span class="note"><a href="https://www.stepbible.org/?q=version=FinPR|reference=2Tim.3.15-2Tim.3.17" target="_blank">2. Tim. 3:15–17</a>;
                    <a href="https://www.stepbible.org/?q=version=FinPR|reference=Gal.1.8 Gal.1.9" target="_blank">Gal. 1:8,
                        9
                    </a>
                </span>
                Me tunnustamme kuitenkin, että Jumalan Hengen sisäinen valaisu on tarpeen sen
                pelastavan ymmärryksen saamiseksi, joka on ilmoitettu sanassa.<span class="note"><a href="https://www.stepbible.org/?q=version=FinPR|reference=John.6.45" target="_blank">Joh. 6:45</a>;
                    <a href="https://www.stepbible.org/?q=version=FinPR|reference=1Cor.2.9-1Cor.2.12" target="_blank">1. Kor.
                        2:9–12
                    </a>
                </span>
                Lisäksi on joitakin ihmisten ja yhdistyksien toimia koskevia
                jumalanpalveluksen ja seurakunnallisen toiminnan seikkoja, joista on säädettävä luonnollisen järjen
                ja
                kristillisen harkinnan valossa. Tällaisten säädösten on seurattava Jumalan sanan aina noudatettavia
                yleisiä määräyksiä.<span class="note">
                    <a href="https://www.stepbible.org/?q=version=FinPR|reference=1Cor.11.13 1Cor.11.14" target="_blank">1. Kor. 11:13, 14</a>
                    ;
                    <a href="https://www.stepbible.org/?q=version=FinPR|reference=1Cor.14.26 1Cor.14.40" target="_blank">1. Kor. 14:26,
                        40
                    </a>
                </span>
            </p>
            <p>7. Kaikki asiat Raamatussa eivät ole itsessään yhtä selkeitä eivätkä yhtä selviä kaikille
                ihmisille.<span class="note">
                    <a href="https://www.stepbible.org/?q=version=FinPR|reference=2Pet.3.16" target="_blank">2. Piet. 3:16</a>
                </span>
                Kuitenkin ne asiat, jotka on välttämätöntä tietää, uskoa ja
                noudattaa pelastuksen vuoksi, on ilmaistu ja avattu niin selvästi Raamatun kohdissa, etteivät
                ainoastaan oppineet vaan myös oppimattomat voivat tavanomaisin keinoin saavuttaa riittävän
                ymmärryksen niiden suhteen.<span class="note"><a href="https://www.stepbible.org/?q=version=FinPR|reference=Ps.19.7" target="_blank">Ps. 19:7</a>;
                    <a href="https://www.stepbible.org/?q=version=FinPR|reference=Ps.119.130" target="_blank">Ps. 119:130</a>
                </span>
            </p>
            <p>8. Hepreankielinen Vanha testamentti (heprea oli vanhastaan Jumalan kansan äidinkieli<span class="note">
                    <a href="https://www.stepbible.org/?q=version=FinPR|reference=Rom.3.2" target="_blank">Room.
                        3:2
                    </a>
                </span>
                ) ja kreikankielinen Uusi testamentti (kreikka oli siihen aikaan kansojen keskuudessa
                parhaiten tunnettu kieli) ovat Jumalan välittömän inspiraation tulosta. Jumalan erityisen
                huolenpidon ja kaitselmuksen ansiosta nämä alkutekstit on pidetty puhtaina kautta aikojen. Siksi ne
                ovat aitoja tekstejä. Seurakunnan tuleekin kaikissa uskontoa koskevissa väittelyissä vedota lopulta
                vain näihin teksteihin.<span class="note">
                    <a href="https://www.stepbible.org/?q=version=FinPR|reference=Isa.8.20" target="_blank">Jes. 8:20</a>
                </span>
                Koko Jumalan kansalla ei ole alkukielten tuntemusta,
                mutta heillä on kiinnostus Raamattuun ja heitä kehotetaan lukemaan<span class="note">
                    <a href="https://www.stepbible.org/?q=version=FinPR|reference=Acts.15.15" target="_blank">Ap.t. 15:15</a>
                </span>
                ja
                tutkimaan<span class="note">
                    <a href="https://www.stepbible.org/?q=version=FinPR|reference=John.5.39" target="_blank">Joh. 5:39</a>
                </span>
                näitä kirjoja Jumalan pelossa. Siksi nämä kirjat on käännettävä
                jokaisen kansan kielelle<span class="note">
                    <a href="https://www.stepbible.org/?q=version=FinPR|reference=1Cor.14.6 1Cor.14.9 1Cor.14.11 1Cor.14.12 1Cor.14.24 1Cor.14.28" target="_blank">1. Kor.
                        14:6, 9, 11, 12, 24,
                        28
                    </a>
                </span>
                niin, että Jumalan sana asuisi
                runsaasti heissä, jotta he voisivat palvella oikein Jumalaa ja voisivat saada itselleen toivon
                Raamatun pitkämielisyydestä ja lohdutuksesta.<span class="note">
                    <a href="https://www.stepbible.org/?q=version=FinPR|reference=Col.3.16" target="_blank">Kol. 3:16</a>
                </span>
            </p>
            <p>9. Raamatun tulkinnan erehtymätön normi on Raamattu itse. Siksi silloin, kun kysytään minkä tahansa
                raamatunkohdan todellista ja täyttä merkitystä (joita ei ole monia vaan vain yksi), sitä tulee etsiä
                niiden muiden kohtien avulla, joissa asiasta puhutaan selkeämmin.<span class="note"><a href="https://www.stepbible.org/?q=version=FinPR|reference=2Pet.1.20 2Pet.1.21" target="_blank">2. Piet. 1:20,
                    21</a>;
                    <a href="https://www.stepbible.org/?q=version=FinPR|reference=Acts.15.15 Acts.15.16" target="_blank">Ap.t. 15:15, 16</a>
                </span>
            </p>
            <p>10. Pyhän Hengen antamat Pyhät Kirjoitukset ovat yksin se ylin tuomari, joka päättää kaikista
                uskonnollisista kiistoista, kaikkien kokousten päätöksistä, muinaisten kirjoittajien mielipiteistä,
                ihmisten opeista ja yksityisistä hengistä. Tämän tuomarin tuomioon meidän tulee tyytyä. Näissä
                Kirjoituksissa meidän uskomme löytää viimeisen sanansa.<span class="note"><a href="https://www.stepbible.org/?q=version=FinPR|reference=Matt.22.29 Matt.22.31 Matt.22.32" target="_blank">Matt. 22:29, 31,
                    32</a>;  <a href="https://www.stepbible.org/?q=version=FinPR|reference=Eph.2.20" target="_blank">Ef. 2:20</a>;
                    <a href="https://www.stepbible.org/?q=version=FinPR|reference=Acts.28.23" target="_blank">Ap.t. 28:23</a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>