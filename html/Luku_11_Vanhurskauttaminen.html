<html><head><title>Luku 11: Vanhurskauttaminen</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_10_Vaikuttava_kutsu.html">←</a></span><span class="index"><a href="index.html">Sisällys</a></span><span class="next"><a href="Luku_12_Lapseksi_ottaminen.html">→</a></span></div></body><div type="chapter" osisID="Luku 11 Vanhurskauttaminen" class="chapter">
             <div class="title">Luku 11: Vanhurskauttaminen</div>
            <p>1. Ne jotka Jumala vaikuttavasti kutsuu, hän myös vapaasti vanhurskauttaa.<span class="note"><a href="https://www.stepbible.org/?q=version=FinPR|reference=Rom.3.24" target="_blank">Room. 3:24</a>;
                    <a href="https://www.stepbible.org/?q=version=FinPR|reference=Rom.8.30" target="_blank">8:30</a>
                </span>
                Jumala ei täytä heitä vanhurskaudella vaan antaa heidän syntinsä anteeksi. Hän
                lukee ja hyväksyy heidät vanhurskaiksi,<span class="note"><a href="https://www.stepbible.org/?q=version=FinPR|reference=Rom.4.5-Rom.4.8" target="_blank">Room. 4:5–8</a>;
                    <a href="https://www.stepbible.org/?q=version=FinPR|reference=Eph.1.7" target="_blank">Ef. 1:7</a>
                </span>
                ei
                minkään heissä itsessään tapahtuneen teon vuoksi, vaan yksin Kristuksen tähden.<span class="note"><a href="https://www.stepbible.org/?q=version=FinPR|reference=1Cor.1.30 1Cor.1.31" target="_blank">1. Kor. 1:30,
                    31</a>;
                    <a href="https://www.stepbible.org/?q=version=FinPR|reference=Rom.5.17-Rom.5.19" target="_blank">Room. 5:17–19</a>
                </span>
                Jumala ei lue heille vanhurskaudeksi
                heidän uskoaan, uskomisen tekoa taikka mitään muuta evankelista kuuliaisuutta. Sen sijaan Jumala
                lukee Kristuksen aktiivisen kuuliaisuuden koko laille ja hänen passiivisen kuuliaisuutensa
                kuolemassa heille heidän ainoana vanhurskautenaan uskon kautta.<span class="note"><a href="https://www.stepbible.org/?q=version=FinPR|reference=Phil.3.8 Phil.3.9" target="_blank">Fil. 3:8, 9</a>;
                    <a href="https://www.stepbible.org/?q=version=FinPR|reference=Eph.2.8-Eph.2.10" target="_blank">Ef. 2:8–10</a>
                </span>
                Tämä usko ei ole peräisin heistä itsestään, vaan on Jumalan
                lahja.<span class="note"><a href="https://www.stepbible.org/?q=version=FinPR|reference=John.1.12" target="_blank">Joh. 1:12</a>;
                    <a href="https://www.stepbible.org/?q=version=FinPR|reference=Rom.5.17" target="_blank">Room. 5:17</a>
                </span>
            </p>
            <p>2. Usko, joka saadaan Kristukselta ja joka nojaa Kristukseen ja hänen vanhurskauteensa, on ainoa
                vanhurskauttamisen välikappale.<span class="note">
                    <a href="https://www.stepbible.org/?q=version=FinPR|reference=Rom.3.28" target="_blank">Room. 3:28</a>
                </span>
                Silti usko ei jää yksin vanhurskautettuun
                ihmiseen vaan siihen liittyvät kaikki muut pelastavat armosuosiot. Se ei ole kuollutta uskoa vaan
                tekee työtään rakkaudessa.<span class="note"><a href="https://www.stepbible.org/?q=version=FinPR|reference=Gal.5.6" target="_blank">Gal. 5:6</a>;
                    <a href="https://www.stepbible.org/?q=version=FinPR|reference=Jas.2.17 Jas.2.22 Jas.2.26" target="_blank">Jaak. 2:17, 22, 26</a>
                </span>
            </p>
            <p>3. Kuuliaisuudellaan ja kuolemallaan Kristus maksoi täysin kaikkien vanhurskautettavien velat. Hän
                uhrasi oman verensä ristillään ja kärsi heidän puolestaan heille kuuluvan rangaistuksen, toimittaen
                sopivan, todellisen ja täyden hyvityksen Jumalan vanhurskauden mukaan.<span class="note"><a href="https://www.stepbible.org/?q=version=FinPR|reference=Heb.10.14" target="_blank">Hepr. 10:14</a>;  <a href="https://www.stepbible.org/?q=version=FinPR|reference=1Pet.1.18 1Pet.1.19" target="_blank">1.
                    Piet. 1:18, 19</a>;
                    <a href="https://www.stepbible.org/?q=version=FinPR|reference=Isa.53.5 Isa.53.6" target="_blank">Jes. 53:5, 6</a>
                </span>
                Isä antoi Kristuksen
                heille, ja hänen kuuliaisuutensa ja hyvitystekonsa otettiin vastaan velallisten sijasta, vapaasti ja
                ilman mitään suoritusta velallisten puolesta.<span class="note"><a href="https://www.stepbible.org/?q=version=FinPR|reference=Rom.8.32" target="_blank">Room. 8:32</a>;
                    <a href="https://www.stepbible.org/?q=version=FinPR|reference=2Cor.5.21" target="_blank">2. Kor. 5:21</a>
                </span>
                Heidän vanhurskautensa on täysin vapaata armoa. Näin sekä Jumalan tarkka oikeus, että runsas armo
                saavat kunnian syntisten vanhurskauttamisessa.<span class="note"><a href="https://www.stepbible.org/?q=version=FinPR|reference=Rom.3.26" target="_blank">Room. 3:26</a>;  <a href="https://www.stepbible.org/?q=version=FinPR|reference=Eph.1.6 Eph.1.7" target="_blank">Ef. 1:6,
                    7</a>;
                    <a href="https://www.stepbible.org/?q=version=FinPR|reference=Eph.2.7" target="_blank">Ef. 2:7</a>
                </span>
            </p>
            <p>4. Jumala sääti jo hamassa iankaikkisuudessa, että hän vanhurskauttaa kaikki valitut.<span class="note"><a href="https://www.stepbible.org/?q=version=FinPR|reference=Gal.3.8" target="_blank">Gal.
                    3:8</a>;  <a href="https://www.stepbible.org/?q=version=FinPR|reference=1Pet.1.2" target="_blank">1. Piet. 1:2</a>;
                    <a href="https://www.stepbible.org/?q=version=FinPR|reference=1Tim.2.6" target="_blank">1. Tim. 2:6</a>
                </span>
                Ajan täyttyessä Kristus kuoli
                heidän syntiensä tähden ja nousi kuolleista heidän vanhurskauttamisensa tähden.<span class="note">
                    <a href="https://www.stepbible.org/?q=version=FinPR|reference=Rom.4.25" target="_blank">Room.
                        4:25
                    </a>
                </span>
                Kuitenkaan valitut eivät ole vanhurskautettuja ennen kuin Pyhä Henki ajallaan tuo
                Kristuksen heihin.<span class="note"><a href="https://www.stepbible.org/?q=version=FinPR|reference=Col.1.21 Col.1.22" target="_blank">Kol. 1:21, 22</a>;
                    <a href="https://www.stepbible.org/?q=version=FinPR|reference=Titus.3.4-Titus.3.7" target="_blank">Tiit. 3:4–7</a>
                </span>
            </p>
            <p>5. Jumala antaa jatkuvasti synnit anteeksi vanhurskaille.<span class="note"><a href="https://www.stepbible.org/?q=version=FinPR|reference=Matt.6.12" target="_blank">Matt. 6:12</a>;
                    <a href="https://www.stepbible.org/?q=version=FinPR|reference=1John.1.7 1John.1.9" target="_blank">1. Joh. 1:7,
                        9
                    </a>
                </span>
                Vaikka he eivät voi koskaan pudota vanhurskauden ulkopuolelle,<span class="note">
                    <a href="https://www.stepbible.org/?q=version=FinPR|reference=John.10.28" target="_blank">Joh.
                        10:28
                    </a>
                </span>
                he voivat syntiensä tähden joutua Jumalan isälliseen epäsuosioon.<span class="note">
                    <a href="https://www.stepbible.org/?q=version=FinPR|reference=Ps.89.31-Ps.89.33" target="_blank">Ps.
                        89:31–33
                    </a>
                </span>
                Tässä tilassa heillä ei ole hänen kasvojensa valoa ennen kuin he
                nöyrtyvät, tunnustavat syntinsä, pyytävät anteeksiantoa, sekä uudistavat uskonsa ja
                katumuksensa.<span class="note"><a href="https://www.stepbible.org/?q=version=FinPR|reference=Ps.32.5" target="_blank">Ps. 32:5</a>;  <a href="https://www.stepbible.org/?q=version=FinPR|reference=Ps.51" target="_blank">Ps. 51</a>;
                    <a href="https://www.stepbible.org/?q=version=FinPR|reference=Matt.26.75" target="_blank">Matt. 26:75</a>
                </span>
            </p>
            <p>6. Uskovien vanhurskauttaminen Vanhan testamentin aikana oli kaikissa näissä suhteissa aivan
                samanlaista kuin uskovien vanhurskauttaminen Uudessa testamentissa.<span class="note"><a href="https://www.stepbible.org/?q=version=FinPR|reference=Gal.3.9" target="_blank">Gal. 3:9</a>;
                    <a href="https://www.stepbible.org/?q=version=FinPR|reference=Rom.4.22-Rom.4.24" target="_blank">Room.
                        4:22–24
                    </a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>