<html><head><title>Luku 9: Vapaa tahto</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_8_Kristus_v_limiehen_.html">←</a></span><span class="index"><a href="index.html">Sisällys</a></span><span class="next"><a href="Luku_10_Vaikuttava_kutsu.html">→</a></span></div></body><div type="chapter" osisID="Luku 9 Vapaa tahto" class="chapter">
			<div class="title">Luku 9: Vapaa tahto</div>
			<p>1. Jumala on varustanut ihmisen tahdon sellaisella luonnollisella vapaudella ja kyvyllä toimia
                valintojen mukaan, ettei hyvään tai pahaan ole pakotettu tai siihen määrätty luonnollisen
                välttämättömyyden vuoksi.<span class="note">
					<a href="https://www.stepbible.org/?q=version=FinPR|reference=Matt.17.12">Matt. 17:12</a>;  <a href="https://www.stepbible.org/?q=version=FinPR|reference=Jas.1.14">Jaak. 1:14</a>;
                    <a href="https://www.stepbible.org/?q=version=FinPR|reference=Deut.30.19">5. Moos.
                        30:19
                    </a>
				</span>
			</p>
			<p>2. Viattomuuden tilassa ihmisellä oli vapaus ja valta tahtoa ja tehdä sitä, mikä on hyvää ja
                mieluista Jumalalle.<span class="note">
					<a href="https://www.stepbible.org/?q=version=FinPR|reference=Eccl.7.29">Saarn. 7:29</a>
				</span>
                Kuitenkin tämä tila oli siinä määrin epävakaa että
                ihminen kykeni lankeamaan pois viattomuudestaan.<span class="note">
					<a href="https://www.stepbible.org/?q=version=FinPR|reference=Gen.3.6">1. Moos. 3:6</a>
				</span>
			</p>
			<p>3. Langettuaan synnin tilaan ihminen on menettänyt kokonaan kaiken kykynsä mihinkään sellaiseen
                hengelliseen hyvään, mikä liittyy pelastukseen.<span class="note">
					<a href="https://www.stepbible.org/?q=version=FinPR|reference=Rom.5.6">Room. 5:6</a>;
                    <a href="https://www.stepbible.org/?q=version=FinPR|reference=Rom.8.7">Room. 8:7</a>
				</span>
                Luonnollisena ihmisenä, joka on haluton tähän hyvään ja kuollut synnille,<span class="note">
					<a href="https://www.stepbible.org/?q=version=FinPR|reference=Eph.2.1 Eph.2.5">Ef. 2:1,
                        5
                    </a>
				</span>
                hän ei kykene omin voimin käännyttämään itseään tai valmistamaan itseään
                pelastukseen.<span class="note">
					<a href="https://www.stepbible.org/?q=version=FinPR|reference=Titus.3.3-Titus.3.5">Tiit. 3:3–5</a>;
                    <a href="https://www.stepbible.org/?q=version=FinPR|reference=John.6.44">Joh. 6:44</a>
				</span>
			</p>
			<p>4. Kun Jumala käännyttää ihmisen ja saattaa hänet armon tilaan, hän vapauttaa ihmisen luonnollisesta
                synnin siteestä.<span class="note">
					<a href="https://www.stepbible.org/?q=version=FinPR|reference=Col.1.13">Kol. 1:13</a>;
                    <a href="https://www.stepbible.org/?q=version=FinPR|reference=John.8.36">Joh. 8:36</a>
				</span>
                Ainoastaan Jumalan armo mahdollistaa
                ihmisen vapaan tahdon ja kyvyn tehdä hengellistä hyvää.<span class="note">
					<a href="https://www.stepbible.org/?q=version=FinPR|reference=Phil.2.13">Fil. 2:13</a>
				</span>
                Kuitenkin ihmisen
                järjen säilyessä turmeltuneena hän ei täysin tai pelkästään tahdo sitä, mikä on hyvää, vaan tahtoo
                myös sitä, mikä on pahaa.<span class="note">
					<a href="https://www.stepbible.org/?q=version=FinPR|reference=Rom.7.15 Rom.7.18 Rom.7.19 Rom.7.21 Rom.7.23">Room. 7:15, 18, 19, 21,
                        23
                    </a>
				</span>
			</p>
			<p>5. Ihmisen tahto tehdään täydelliseksi ja muuttumattomasti vapaaksi vain hyvään lopulta kirkkauden
                tilassa.<span class="note">
					<a href="https://www.stepbible.org/?q=version=FinPR|reference=Eph.4.13">Ef. 4:13</a>
				</span>
			</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>