<html><head><title>Luku 31: Ihmisten tila kuoleman jälkeen ja kuolleiden ylösnousemus</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_30_Herran_ehtoollinen.html">&lt;</a></span><span class="index"><a href="index.html">Sisällys</a></span><span class="next"><a href="Luku_32_Viimeinen_tuomio.html">&gt;</a></span></div></body><div type="chapter" osisID="Luku 31 Ihmisten tila kuoleman jälkeen ja kuolleiden ylösnousemus" class="chapter">
             <div class="title">Luku 31: Ihmisten tila kuoleman jälkeen ja kuolleiden ylösnousemus</div>
            <p>1. Kuoleman jälkeen ihmisruumis palautuu tomuksi ja mätänee.<span class="note"><a href="https://www.stepbible.org/?q=version=FinPR|reference=Gen.3.19" target="_blank">1. Moos. 3:19</a>;
                    <a href="https://www.stepbible.org/?q=version=FinPR|reference=Acts.13.36" target="_blank">Ap.t.
                        13:36
                    </a>
                </span>
                Kuitenkin ihmissielut (jotka eivät kuole eivätkä nuku), joilla on kuolematon
                olemassaolo, palaavat välittömästi olemassaolon antaneen Jumalan luo.<span class="note">
                    <a href="https://www.stepbible.org/?q=version=FinPR|reference=Eccl.12.7" target="_blank">Saarn. 12:7</a>
                </span>
                Vanhurskaiden sielut, jotka ovat tulleet täydellisiksi pyhyydessä, vastaanotetaan paratiisiin, jossa
                he ovat Kristuksen kanssa ja saavat katsella Jumalan kasvoja kirkkaudessa ja kunniassa, odottaen
                ruumiittensa täyttä lunastusta.<span class="note"><a href="https://www.stepbible.org/?q=version=FinPR|reference=Luke.23.43" target="_blank">Luuk. 23:43</a>;  <a href="https://www.stepbible.org/?q=version=FinPR|reference=2Cor.5.1 2Cor.5.6 2Cor.5.8" target="_blank">2. Kor. 5:1, 6,
                    8</a>;  <a href="https://www.stepbible.org/?q=version=FinPR|reference=Phil.1.23" target="_blank">Fil. 1:23</a>;
                    <a href="https://www.stepbible.org/?q=version=FinPR|reference=Heb.12.23" target="_blank">Hepr. 12:23</a>
                </span>
                Pahojen ihmisten
                sielut heitetään helvettiin, jossa he pysyvät piinassa ja täydellisessä pimeydessä odottamassa
                tuomiopäivää.<span class="note"><a href="https://www.stepbible.org/?q=version=FinPR|reference=Jude.6 Jude.7" target="_blank">Juud. 6, 7</a>;  <a href="https://www.stepbible.org/?q=version=FinPR|reference=1Pet.3.19" target="_blank">1. Piet. 3:19</a>;
                    <a href="https://www.stepbible.org/?q=version=FinPR|reference=Luke.16.23 Luke.16.24" target="_blank">Luuk. 16:23,
                        24
                    </a>
                </span>
                Näiden kahden tilan lisäksi Raamattu ei tunne mitään muuta
                sijoituspaikkaa, joihin ruumiista erillään olevat sielut sijoitetaan.
            </p>
            <p>2. Viimeisenä päivänä ne pyhät, jotka silloin vielä elävät, eivät nuku kuolemaan, vaan muuttuvat.<span class="note"><a href="https://www.stepbible.org/?q=version=FinPR|reference=1Cor.15.51 1Cor.15.52" target="_blank">1.
                    Kor. 15:51, 52</a>;
                    <a href="https://www.stepbible.org/?q=version=FinPR|reference=1Thess.4.17" target="_blank">1. Tess. 4:17</a>
                </span>
                Kaikki kuolleet nousevat
                haudoistaan omassa ruumiissaan, ei missään toisessa,<span class="note">
                    <a href="https://www.stepbible.org/?q=version=FinPR|reference=Job.19.26 Job.19.27" target="_blank">Job 19:26, 27</a>
                </span>
                joskin
                näillä ruumiilla on uudenlaisia ominaisuuksia. Tämä ruumiin ja sielun uusi yhteys kestää
                ikuisesti.<span class="note">
                    <a href="https://www.stepbible.org/?q=version=FinPR|reference=1Cor.15.42 1Cor.15.43" target="_blank">1. Kor. 15:42, 43</a>
                </span>
            </p>
            <p>3. Kristuksen voimasta jumalattomien ruumiit herätetään häpeään, kun taas vanhurskaiden ruumiit hänen
                Henkensä kautta herätetään kunniaan. Nämä ruumiit saavat kirkastetun Kristuksen ruumiin kaltaisen
                olotilan.<span class="note"><a href="https://www.stepbible.org/?q=version=FinPR|reference=Acts.24.15" target="_blank">Ap.t. 24:15</a>;  <a href="https://www.stepbible.org/?q=version=FinPR|reference=John.5.28 John.5.29" target="_blank">Joh. 5:28, 29</a>;
                    <a href="https://www.stepbible.org/?q=version=FinPR|reference=Phil.3.21" target="_blank">Fil. 3:21</a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>