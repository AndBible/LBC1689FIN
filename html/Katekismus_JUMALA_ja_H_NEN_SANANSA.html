<html><head><title>ENGLANTILAINEN BAPTISTIKATEKISMUS</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_32_Viimeinen_tuomio.html">←</a></span><span class="index"><a href="index.html">Sisällys</a></span><span class="next"><a href="Katekismus_LUOMINEN_ja_KAITSELMUS.html">→</a></span></div></body><div type="chapter" osisID="Katekismus JUMALA ja HÄNEN SANANSA" class="chapter">
			<div class="title">ENGLANTILAINEN BAPTISTIKATEKISMUS</div>
			<p>Vuodelta 1693</p>
			<p>
				<div class="title">JUMALA &amp; HÄNEN SANANSA</div>
			</p>
			<p>
				<span class="bold">1. KYSYMYS</span>: Kuka on kaikkein ensimmäinen ja paras kaikista olevista?</p>
			<p>
				<span class="bold">VASTAUS</span>: Jumala on ensimmäinen ja paras kaikista olevista.</p>
			<p>
				<span class="bold">RAAMATTU</span>: ”Näin sanoo <span class="divineName">Herra</span>, Israelin kuningas, ja sen lunastaja, <span class="divineName">Herra</span> Sebaot: Minä olen ensimmäinen ja minä olen viimeinen, ja paitsi minua ei ole yhtäkään Jumalaa.” <span class="note">
					<a href="https://www.stepbible.org/?q=version=FinPR|reference=Isa.44.6">Jes. 44:6</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=1Sam.2.2">1. Sam. 2:2</a>; <a href="https://www.stepbible.org/?q=version=FinPR|reference=Ps.8.1">Ps. 8:1</a>; <a href="https://www.stepbible.org/?q=version=FinPR|reference=Ps.96.4">96:4</a>; <a href="https://www.stepbible.org/?q=version=FinPR|reference=Ps.97.9">97:9</a>
				</span>.</p>
			<p>
				<span class="bold">2. KYSYMYS</span>: Mikä on ihmisen perimmäinen tarkoitus?</p>
			<p>
				<span class="bold">VASTAUS</span>: Ihmisen perimmäinen tarkoitus on kirkastaa Jumalaa ja nauttia Hänestä iankaikkisesti.</p>
			<p>
				<span class="bold">RAAMATTU</span>: ”Söittepä siis tai joitte tai teittepä mitä hyvänsä, tehkää kaikki Jumalan kunniaksi.” <span class="note">
					<a href="https://www.stepbible.org/?q=version=FinPR|reference=1Cor.10.31">1. Kor. 10:31</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Ps.16.11">Ps. 16:11</a>; <a href="https://www.stepbible.org/?q=version=FinPR|reference=Ps.37.4">37:4</a>; <a href="https://www.stepbible.org/?q=version=FinPR|reference=Ps.73.25-Ps.73.26">73:25–26</a>; <a href="https://www.stepbible.org/?q=version=FinPR|reference=Isa.43.7">Jes. 43:7</a>
				</span>.</p>
			<p>
				<span class="bold">KOMMENTTI</span>: Kirkastaa/kunnioittaa ei tarkoita sitä, että Jumalasta jotenkin tulisi arvokkaampi tällä tavalla. Se tarkoittaa, että meidän tarkoituksemme tai päämäärämme on heijastaa Hänen kirkkauttansa ja kunniaansa.</p>
			<p>
				<span class="bold">3. KYSYMYS</span>: Kuinka tiedämme, että on olemassa yksi Jumala?</p>
			<p>
				<span class="bold">VASTAUS</span>: Ihminen luomistyönä luonnostaan ja Jumalan teot luomakunnassa kertovat, että Jumala on olemassa. Mutta vain hänen sanansa ja Henkensä kykenevät vaikuttavasti paljastamaan Hänet meidän pelastukseksemme.</p>
			<p>
				<span class="bold">RAAMATTU</span>: ”Koska jo lapsuudestasi saakka tunnet pyhät kirjoitukset, jotka voivat tehdä sinut viisaaksi, niin että pelastut uskon kautta, joka on Kristuksessa Jeesuksessa.” <span class="note">
					<a href="https://www.stepbible.org/?q=version=FinPR|reference=2Tim.3.15">2. Tim. 3:15</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Ps.19.1-Ps.19.2">Ps. 19:1–2</a>; <a href="https://www.stepbible.org/?q=version=FinPR|reference=Matt.11.27">Matt. 11:27</a>; <a href="https://www.stepbible.org/?q=version=FinPR|reference=Rom.1.18-Rom.1.20">Room. 1:18–20</a>; <a href="https://www.stepbible.org/?q=version=FinPR|reference=1Cor.1.21-1Cor.1.24">1. Kor. 1:21–24</a>; <a href="https://www.stepbible.org/?q=version=FinPR|reference=1Cor.2.9 1Cor.2.10">2:9, 10</a>
				</span>.</p>
			<p>
				<span class="bold">KOMMENTTI</span>: Jumala on ilmoittanut itsensä kahdella tavalla: Ensin on luonnollinen/yleinen ilmoitus, joka tulee luomakunnasta havaittavista asioista ja ihmisen omastatunnosta. Kaikki ihmiset luonnostaan omistavat tämän ilmoituksen. Auta lastasi ihmettelemään luomakunnan monimuotoisuutta tarkastelemalla vaikkapa puun lehteä, leppäkerttua, kauran jyvää tai tähtien määrää.</p>
			<p>
				<span class="bold">4. KYSYMYS</span>: Mikä on Jumalan sana?</p>
			<p>
				<span class="bold">VASTAUS</span>: Vanhan ja Uuden testamentin kirjoitukset, jotka on annettu Jumalan inspiroimina, ovat Jumalan sana, ainut virheetön sääntö uskossa ja elämässä.</p>
			<p>
				<span class="bold">RAAMATTU</span>: ”Jokainen kirjoitus, joka on syntynyt Jumalan Hengen vaikutuksesta, on myös hyödyllinen opetukseksi, nuhteeksi, ojennukseksi, kasvatukseksi vanhurskaudessa.” <span class="note">
					<a href="https://www.stepbible.org/?q=version=FinPR|reference=2Tim.3.16 2Tim.3.17">2. Tim. 3:16, 17</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Isa.8.20">Jes. 8:20</a>; <a href="https://www.stepbible.org/?q=version=FinPR|reference=Ps.19.7-Ps.19.8">Ps. 19:7–8</a>; <a href="https://www.stepbible.org/?q=version=FinPR|reference=Matt.5.17-Matt.5.18">Matt. 5:17–18</a>; <a href="https://www.stepbible.org/?q=version=FinPR|reference=2Pet.1.21">2. Piet. 1:21</a>; <a href="https://www.stepbible.org/?q=version=FinPR|reference=1Cor.2.13">1. Kor. 2:13</a>
				</span>.</p>
			<p>
				<span class="bold">KOMMENTTI</span>: Raamatun kirjoituksiin voi luottaa. Ne eivät ikinä vie meitä väärälle polulle. Voit selvittää Vanhan ja Uuden testamentin eron esimerkiksi puhumalla ajasta ennen Kristusta ja ajasta Kristuksen jälkeen. Inspiraatio tarkoittaa, että Raamattu on Jumalan henkeyttämä ja Hänen Henkensä on ohjannut ihmisiä kirjoittamaan heidän omalla kielellään. Raamattu on 100% Jumalan ja 100% ihmisen kirjoittama ja näin kokonansa totta.</p>
			<p>
				<span class="bold">5. KYSYMYS</span>: Kuinka tiedämme, että Raamattu on Jumalan sana?</p>
			<p>
				<span class="bold">VASTAUS</span>: Raamattu itse todistaa olevansa Jumalan sana seuraavilla tavoilla: sen ”taivaallisella” opilla, sen kaikkien osien yhtenäisyydellä, ja sen voimalla muuttaa syntisiä ja rakentaa pyhiä ihmisiä. Mutta vain Jumalan Henki voi tehdä meidät kykeneviksi alistumaan Raamatulle Jumalan sanana.</p>
			<p>
				<span class="bold">RAAMATTU</span>: ”Avaa minun silmäni näkemään sinun lakisi ihmeitä.” <span class="note">
					<a href="https://www.stepbible.org/?q=version=FinPR|reference=Ps.119.18">Ps. 119:18</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Ps.19.7-Ps.19.9">Ps. 19:7–9</a>; <a href="https://www.stepbible.org/?q=version=FinPR|reference=Ps.119.129">119:129</a>; <a href="https://www.stepbible.org/?q=version=FinPR|reference=John.16.13 John.16.14">Joh. 16:13, 14</a>; <a href="https://www.stepbible.org/?q=version=FinPR|reference=Acts.10.43">Ap. t. 10:43</a>; <a href="https://www.stepbible.org/?q=version=FinPR|reference=Acts.26.22">26:22</a>; <a href="https://www.stepbible.org/?q=version=FinPR|reference=Acts.18.28">18:28</a>; <a href="https://www.stepbible.org/?q=version=FinPR|reference=Rom.15.4">Room. 15:4</a>; <a href="https://www.stepbible.org/?q=version=FinPR|reference=1Cor.2.6-1Cor.7 1Cor.2.13-16">1. Kor. 2:6–7, 13–16</a>; <a href="https://www.stepbible.org/?q=version=FinPR|reference=2Cor.3.14-2Cor.3.17">2. Kor. 3:14–17</a>; <a href="https://www.stepbible.org/?q=version=FinPR|reference=2Cor.4.4 2Cor.4.6">4:4, 6</a>; <a href="https://www.stepbible.org/?q=version=FinPR|reference=Heb.4.12">Hepr. 4:12</a>
				</span>; 1. <span class="note">
					<a href="https://www.stepbible.org/?q=version=FinPR|reference=John.2.20-John.2.27">Joh. 2:20–27</a>
				</span>.</p>
			<p>
				<span class="bold">KOMMENTTI</span>: Opeta lapsille, miksi me voimme luottaa Raamattuun. Uusi testamentti perustuu silminnäkijätodistuksiin Kristuksesta, Hänen opetuksistaan, kuolemastaan ja ylösnousemuksestaan ja on tiiviisti kiinni historiassa. Vanha testamentti on Jumalan kansan kertomus Jumalan uskollisuudesta saattaa luomansa maailma ja ihmiset vapautukseen synnistä, saatanasta ja kuolemasta. Kristuksen ylösnousemus on tästä todistus ja ensihedelmä.</p>
			<p>
				<span class="bold">6. KYSYMYS</span>: Voivatko kaikki ihmiset käyttää kirjoituksia?</p>
			<p>
				<span class="bold">VASTAUS</span>: Kaikkien ihmisten ei vain sallita käyttää kirjoituksia, vaan pikemminkin heitä käsketään ja rohkaistaan lukemaan, kuulemaan ja ymmärtämään kirjoituksia.</p>
			<p>
				<span class="bold">RAAMATTU</span>: ”Berean juutalaiset olivat jalompia kuin Tessalonikan juutalaiset; he ottivat sanan vastaan hyvin halukkaasti ja tutkivat joka päivä kirjoituksia, oliko asia niin.” <span class="note">
					<a href="https://www.stepbible.org/?q=version=FinPR|reference=Acts.17.11">Ap. t. 17:11</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Luke.16.29">Luuk. 16:29</a>; <a href="https://www.stepbible.org/?q=version=FinPR|reference=John.5.39">Joh. 5:39</a>; <a href="https://www.stepbible.org/?q=version=FinPR|reference=Acts.8.28-Acts.8.30">Ap. t. 8:28–30</a>
				</span>.</p>
			<p>
				<span class="bold">7. KYSYMYS</span>: Mitä kirjoitukset etupäässä opettavat?</p>
			<p>
				<span class="bold">VASTAUS</span>: Kirjoitukset etupäässä opettavat, mitä ihmisen tulee uskoa Jumalasta ja mitä Jumala ihmiseltä edellyttää.</p>
			<p>
				<span class="bold">RAAMATTU</span>: ”Nämä ovat kirjoitetut, että te uskoisitte, että Jeesus on Kristus, Jumalan Poika, ja että teillä uskon kautta olisi elämä Hänen nimessänsä.” <span class="note">
					<a href="https://www.stepbible.org/?q=version=FinPR|reference=John.20.31">Joh. 20:31</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Eccl.12.13">Saarn. 12:13</a>; <a href="https://www.stepbible.org/?q=version=FinPR|reference=Acts.24.14">Ap. t. 24:14</a>; <a href="https://www.stepbible.org/?q=version=FinPR|reference=1Cor.10.11">1. Kor. 10:11</a>; <a href="https://www.stepbible.org/?q=version=FinPR|reference=2Tim.3.16 2Tim.3.17">2. Tim. 3:16, 17</a>
				</span>.</p>
			<p>
				<span class="bold">8. KYSYMYS</span>: Kuka on Jumala?</p>
			<p>
				<span class="bold">VASTAUS</span>: Jumala on Henki, ääretön, iankaikkinen ja muuttumaton olemuksessaan, viisaudessaan, voimassaan, pyhyydessään, oikeudenmukaisuudessaan, hyvyydessään ja totuudessaan.</p>
			<p>
				<span class="bold">RAAMATTU</span>: ”Mutta iankaikkiselle kuninkaalle, katoamattomalle, näkymättömälle, ainoalle Jumalalle, kunnia ja kirkkaus aina ja iankaikkisesti! Amen.” <span class="note">
					<a href="https://www.stepbible.org/?q=version=FinPR|reference=1Tim.1.17">1. Tim. 1:17</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Exod.34.6 Exod.34.7">2. Moos. 34:6, 7</a>; <a href="https://www.stepbible.org/?q=version=FinPR|reference=Num.23.19">4. Moos. 23:19</a>; <a href="https://www.stepbible.org/?q=version=FinPR|reference=Ps.89.14">Ps. 89:14</a>; <a href="https://www.stepbible.org/?q=version=FinPR|reference=Ps.90.2">90:2</a>; <a href="https://www.stepbible.org/?q=version=FinPR|reference=Ps.147.5">147:5</a>; <a href="https://www.stepbible.org/?q=version=FinPR|reference=John.4.24">Joh. 4:24</a>; <a href="https://www.stepbible.org/?q=version=FinPR|reference=Jas.1.17">Jaak. 1:17</a>; <a href="https://www.stepbible.org/?q=version=FinPR|reference=Rev.4.8">Ilm. 4:8</a>
				</span>.</p>
			<p>
				<span class="bold">KOMMENTTI</span>: ”Mitä ääretön tarkoittaa? Ei ole olemassa rajoja, kuinka suuri Hän on. Mitä iankaikkinen tarkoittaa? Hänellä ei ole alkua tai loppua.” Keskustele siitä kuinka Jumala vastaa rukoukseen ja kuitenkaan Hän ei ikinä muutu. Hänen luonteensa ei koskaan muutu ja Hänen tekonsa ovat suunniteltuja jo ennen aikoja.</p>
			<p>
				<span class="bold">9. KYSYMYS</span>: Onko olemassa enemmän, kuin yksi Jumala?</p>
			<p>
				<span class="bold">VASTAUS</span>: On olemassa vain yksi elävä ja todellinen Jumala.</p>
			<p>
				<span class="bold">RAAMATTU</span>: ”Kuule, Israel! <span class="divineName">Herra</span>, meidän Jumalamme, <span class="divineName">Herra</span> on yksi.” <span class="note">
					<a href="https://www.stepbible.org/?q=version=FinPR|reference=Deut.6.4">5. Moos. 6:4</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Jer.10.10">Jer. 10:10</a>; <a href="https://www.stepbible.org/?q=version=FinPR|reference=Ps.96.4-Ps.96.5">Ps. 96:4–5</a>
				</span>.</p>
			<p>
				<span class="bold">KOMMENTTI</span>: On olemassa epäjumalia, jotka eivät kuitenkaan ole eläviä. Se mikä on tärkeintä ihmiselle, näyttää ihmisen ”jumalan”. Opeta lapsia erottamaan Jumala ja Hänen lahjansa. Hänen lahjansa ovat hyviä, mutta ne voivat tulla epäjumaliksi ihmisille.</p>
			<p>
				<span class="bold">10. KYSYMYS</span>: Kuinka monta persoonaa on Jumalassa?</p>
			<p>
				<span class="bold">VASTAUS</span>: Jumalassa on kolme persoonaa: Isä, Poika, ja Pyhä Henki. Ja nämä ovat yksi Jumala, yhtä olemukseltaan, samanarvoisia voimassa ja kirkkaudessa.</p>
			<p>
				<span class="bold">RAAMATTU</span>: ”Herran Jeesuksen Kristuksen armo ja Jumalan rakkaus ja Pyhän Hengen osallisuus olkoon kaikkien teidän kanssanne.” <span class="note">
					<a href="https://www.stepbible.org/?q=version=FinPR|reference=2Cor.13.14">2. Kor. 13:14</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Matt.28.19">Matt. 28:19</a>; <a href="https://www.stepbible.org/?q=version=FinPR|reference=John.1.1">Joh. 1:1</a>; <a href="https://www.stepbible.org/?q=version=FinPR|reference=John.10.30">10:30</a>; <a href="https://www.stepbible.org/?q=version=FinPR|reference=John.14.9">14:9</a>; <a href="https://www.stepbible.org/?q=version=FinPR|reference=John.20.28">20:28</a>; <a href="https://www.stepbible.org/?q=version=FinPR|reference=Acts.5.3 Acts.5.4">Ap. t. 5:3, 4</a>; <a href="https://www.stepbible.org/?q=version=FinPR|reference=1Cor.2.11">1. Kor. 2:11</a>; <a href="https://www.stepbible.org/?q=version=FinPR|reference=1Cor.8.6">8:6</a>; <a href="https://www.stepbible.org/?q=version=FinPR|reference=Col.2.9">Kol. 2:9</a>; <a href="https://www.stepbible.org/?q=version=FinPR|reference=Heb.1.3 Heb.1.8">Hepr. 1:3, 8</a>
				</span>.</p>
			<p>
				<span class="bold">11. KYSYMYS</span>: Mitkä ovat Jumalan tarkoitukset?</p>
			<p>
				<span class="bold">VASTAUS</span>: Jumalan päämäärät ovat Hänen iankaikkisia tarkoituksiaan, Hänen tahtonsa mukaan, Hänen omaksi kunniakseen, jotka Hän on itse edeltä määrännyt tapahtumaan.</p>
			<p>
				<span class="bold">RAAMATTU</span>: ”Sillä Hänestä ja Hänen kauttansa ja Häneen on kaikki; Hänelle kunnia iankaikkisesti! Amen.” <span class="note">
					<a href="https://www.stepbible.org/?q=version=FinPR|reference=Rom.11.36">Room. 11:36</a>
				</span>.</p>
			<p>
				<span class="bold">KTS. MYÖS</span>: <span class="note">
					<a href="https://www.stepbible.org/?q=version=FinPR|reference=Eph.1.11">Ef. 1:11</a>; <a href="https://www.stepbible.org/?q=version=FinPR|reference=Dan.4.35">Dan. 4:35</a>; <a href="https://www.stepbible.org/?q=version=FinPR|reference=Isa.46.10">Jes. 46:10</a>; <a href="https://www.stepbible.org/?q=version=FinPR|reference=Ps.115.3">Ps. 115:3</a>
				</span>; Aamos 3:6.</p>
			<p>
				<span class="bold">KOMMENTTI</span>: Opeta lapsille Jumalan suvereenin ja moraalisen tahdon ero. Jumalan suvereeni tahto tapahtuu aina. Mikään asia maailmassa ei tapahdu Hänen tahtonsa ulkopuolella. Toisaalta, Hänen moraalista tahtoaan rikotaan jatkuvasti. Esimerkiksi auta selvittämään lapsellesi tämä koulussa tapahtuvan kiusaamisen kautta. Toisen ihmisen kiusaaminen on vastoin Jumalan moraalista tahtoa ja sen tähden se on syntiä. Kuitenkin kaikki asiat tapahtuvat Jumalan kaitselmuksen alla kasvattamaan meitä anteeksiantamuksessa, armossa ja totuudessa.</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>