<html><head><title>Luku 19: Jumalan laki</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Luku_18_Armon_ja_pelastuksen_varmuus.html">&lt;</a></span><span class="index"><a href="index.html">Sisällys</a></span><span class="next"><a href="Luku_20_Evankeliumi_ja_sen_armon_laajuus.html">&gt;</a></span></div></body><div type="chapter" osisID="Luku 19 Jumalan laki" class="chapter">
             <div class="title">Luku 19: Jumalan laki</div>
            <p>1. Jumala antoi Aadamille universaalin kuuliaisuuden lain kirjoitettuna hänen sydämeensä, ja
                erityisen käskyn olla syömättä hyvän ja pahan tiedon puun hedelmää.<span class="note"><a href="https://www.stepbible.org/?q=version=FinPR|reference=Gen.1.27" target="_blank">1. Moos. 1:27</a>;
                    <a href="https://www.stepbible.org/?q=version=FinPR|reference=Eccl.7.29" target="_blank">Saarn. 7:29</a>
                </span>
                Sen avulla hän sitoi Aadamin ja kaikki hänen jälkeläisensä
                henkilökohtaiseen, täyteen, tarkkaan ja ikuiseen kuuliaisuuteen.<span class="note">
                    <a href="https://www.stepbible.org/?q=version=FinPR|reference=Rom.10.5" target="_blank">Room. 10:5</a>
                </span>
                Jumala
                lupasi elämän jos Aadam olisi kuuliainen, ja uhkasi häntä kuolemalla häntä, mikäli hän rikkoisi tätä
                lakia vastaan. Hän varusti Aadamin voimalla ja kyvyllä tämän lain pitämiseen.<span class="note">
                    <a href="https://www.stepbible.org/?q=version=FinPR|reference=Gal.3.10 Gal.3.12" target="_blank">Gal. 3:10,
                        12
                    </a>
                </span>
            </p>
            <p>2. Sama laki joka alussa kirjoitettiin ihmisen sydämeen säilyi lankeemuksen jälkeen täydellisenä
                vanhurskauden sääntönä.<span class="note">
                    <a href="https://www.stepbible.org/?q=version=FinPR|reference=Rom.2.14 Rom.2.15" target="_blank">Room. 2:14, 15</a>
                </span>
                Jumala antoi sen Siinain vuorella
                kymmenen käskyn muodossa kirjoitettuna kahteen tauluun. Ensimmäiset neljä käskyä käsittävät
                velvollisuutemme Jumalaa kohtaan ja toiset kuusi velvollisuutemme ihmisiä kohtaan.<span class="note">
                    <a href="https://www.stepbible.org/?q=version=FinPR|reference=Deut.10.4" target="_blank">5. Moos.
                        10:4
                    </a>
                </span>
            </p>
            <p>3. Tämän yleisesti moraaliksi kutsutun lain lisäksi Jumala katsoi hyväksi antaa Israelin kansalle
                seremonialliset lait, jotka koostuivat erilaisista asetuksista. Nämä liittyvät osin
                jumalanpalvelukseen ja toimivat ennusmerkkeinä<span class="note">Typologia</span> Kristuksesta,
                hänen armostaan, toimistaan,
                kärsimyksestään ja hyviistä teoistaan.<span class="note"><a href="https://www.stepbible.org/?q=version=FinPR|reference=Heb.10.1" target="_blank">Hepr. 10:1</a>;
                    <a href="https://www.stepbible.org/?q=version=FinPR|reference=Col.2.17" target="_blank">Kol. 2:17</a>
                </span>
                Osaksi ne
                antavat ohjeita moraalisista velvollisuuksista.<span class="note">
                    <a href="https://www.stepbible.org/?q=version=FinPR|reference=1Cor.5.7" target="_blank">1. Kor. 5:7</a>
                </span>
                Kaikki nämä seremonialliset
                lait asetettiin vain uuden järjestyksen aikaan asti. Jeesus Kristus, joka on todellinen Messias ja
                ainoa lain antaja, on tehnyt ne tyhjäksi. Hänet oli varustettu Isän antamalla voimalla tätä
                tarkoitusta varten.<span class="note"><a href="https://www.stepbible.org/?q=version=FinPR|reference=Col.2.14 Col.2.16 Col.2.17" target="_blank">Kol. 2:14, 16,
                    17</a>;
                    <a href="https://www.stepbible.org/?q=version=FinPR|reference=Eph.2.14 Eph.2.16" target="_blank">Ef. 2:14,
                        16
                    </a>
                </span>
            </p>
            <p>4. Jumala antoi Israelille myös erilaisia oikeudellisia lakeja, joiden voimassaolo lakkasi tämän
                valtion lakattua olemasta. Nämä säädökset eivät tämän jälkeen velvoita ketään. Näitä säädöksiä
                voidaan kuitenkin edelleen soveltaa moraalisen yleistajun mukaan.<span class="note">
                    <a href="https://www.stepbible.org/?q=version=FinPR|reference=1Cor.9.8-1Cor.9.10" target="_blank">1. Kor.
                        9:8–10
                    </a>
                </span>
            </p>
            <p>5. Moraalilaki sitoo ikuisesti kuuliaisuuteen kaikkia, niin vanhurskautettuja kuin muitakin.<span class="note"><a href="https://www.stepbible.org/?q=version=FinPR|reference=Rom.13.8-Rom.13.10" target="_blank">Room.
                    13:8–10</a>;
                    <a href="https://www.stepbible.org/?q=version=FinPR|reference=Jas.2.8 Jas.2.10-Jas.2.12" target="_blank">Jaak. 2:8, 10–12</a>
                </span>
                Tämä ei koske
                pelkästään lain sisältöä vaan myös sen antajan, Luojan määräysvaltaa.<span class="note">
                    <a href="https://www.stepbible.org/?q=version=FinPR|reference=Jas.2.10 Jas.2.11" target="_blank">Jaak. 2:10,
                        11
                    </a>
                </span>
                Kristus ei millään tavoin purkanut evankeliumissa tätä velvoitetta vaan
                vahvisti sitä.<span class="note"><a href="https://www.stepbible.org/?q=version=FinPR|reference=Matt.5.17-Matt.5.19" target="_blank">Matt. 5:17–19</a>;
                    <a href="https://www.stepbible.org/?q=version=FinPR|reference=Rom.3.31" target="_blank">Room. 3:31</a>
                </span>
            </p>
            <p>6. Tosiuskovat eivät ole sellaisen tekojen liiton alaisia, jonka mukaan heidät vanhurskautettaisiin
                tai tuomittaisiin.<span class="note"><a href="https://www.stepbible.org/?q=version=FinPR|reference=Rom.6.14" target="_blank">Room. 6:14</a>;  <a href="https://www.stepbible.org/?q=version=FinPR|reference=Gal.2.16" target="_blank">Gal. 2:16</a>;  <a href="https://www.stepbible.org/?q=version=FinPR|reference=Rom.8.1" target="_blank">Room.
                    8:1</a>;
                    <a href="https://www.stepbible.org/?q=version=FinPR|reference=Rom.10.4" target="_blank">10:4</a>
                </span>
                Silti heille ja muille on suureksi hyödyksi se, että heille kerrotaan Jumalan
                tahdosta ja ihmisten velvollisuuksista elämän sääntönä. Näin ihmisiä johdetaan ja sitoutetaan
                vaeltamaan lain mukaan ja huomaamaan myös oman luontonsa, sydämensä ja elämänsä synnillinen
                saastuminen. Näin itseään tutkien ihmiset voivat tulla entistä vakuuttuneimmiksi synnistä, niin että
                he nöyrinä alkavat vihata syntiä.<span class="note"><a href="https://www.stepbible.org/?q=version=FinPR|reference=Rom.3.20" target="_blank">Room. 3:20</a>;
                    <a href="https://www.stepbible.org/?q=version=FinPR|reference=Rom.7.7" target="_blank">7:7</a>
                </span>
                Samalla he näkevät
                selkeämmin tarvitsevansa Kristusta, hänen täydellistä kuuliaisuuttaan. Myös uudestisyntyneille on
                hyödyksi nähdä, että laki kieltää synnin ja siten hillitsee heidän paheitaan. Lain pelotteet
                näyttävät hyödyllisesti, mitä ihmisten synneistä seuraa ja millaiset vaivat voivat kohdata heitä
                tässä elämässä, vaikkakin uudestisyntyneet ovat vapautetut kirouksesta ja sen säälimättömästä
                ankaruudesta. Lain lupaukset osoittavat samoin, että Jumala hyväksyy kuuliaisuuden ja että ihmiset
                voivat odottaa siunausta kuuliaisuuden mukaisesta elämästä. Tämä siunaus ei kuitenkaan koidu heille
                laista tekojen liittona. Se, että ihminen tekee hyvää ja pidättäytyy pahasta sen mukaan kuin laki
                opettaa, ei mitenkään todista siitä että hän olisi lain alla sen sijaan että olisi armon
                alla.<span class="note"><a href="https://www.stepbible.org/?q=version=FinPR|reference=Rom.6.12-Rom.6.14" target="_blank">Room. 6:12–14</a>;
                    <a href="https://www.stepbible.org/?q=version=FinPR|reference=1Pet.3.8-1Pet.3.13" target="_blank">1. Piet. 3:8–13</a>
                </span>
            </p>
            <p>7. Edellä mainitut lain käytöt eivät ole vastoin evankeliumin armoa vaan ne ovat kauniisti
                sopusoinnussa sen kanssa.<span class="note">
                    <a href="https://www.stepbible.org/?q=version=FinPR|reference=Gal.3.21" target="_blank">Gal. 3:21</a>
                </span>
                Kristuksen Henki taivuttaa ja mahdollistaa ihmisen
                tahdon tekemään vapaasti ja ilolla sen, mitä laissa ilmaistu Jumalan tahto vaatii tehtäväksi.<span class="note">
                    <a href="https://www.stepbible.org/?q=version=FinPR|reference=Ezek.36.27" target="_blank">Hes.
                        36:27
                    </a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>