<html><head><title>SEURAKUNTA &amp; ARMONVÄLINEET</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Katekismus_USKO_KRISTUKSEEN_JA_PARANNUS.html">←</a></span><span class="index"><a href="index.html">Sisällys</a></span><span class="next"><a href="Katekismus_RUKOUS.html">→</a></span></div></body><div type="chapter" osisID="Katekismus SEURAKUNTA JA ARMONVÄLINEET" class="chapter">
			<div class="title">SEURAKUNTA &amp; ARMONVÄLINEET</div>
			<p>
				<span class="bold">95. KYSYMYS</span>: Mitkä ovat ne ulkoiset ja yleiset armonvälineet, joiden kautta Kristus kommunikoi meille vapautuksen edut?</p>
			<p>
				<span class="bold">VASTAUS</span>: Ulkoiset ja yleiset armonvälineet, joiden kautta Kristus kommunikoi meille vapautuksen edut, ovat Hänen toimituksensa, erityisesti sana, kaste ja Herran ehtoollinen sekä rukous; kaikki nämä vaikuttavat valittujen hyväksi pelastukseen.</p>
			<p>
				<span class="bold">RAAMATTU</span>: <span class="italic">”Usko tulee siis kuulemisesta, mutta kuuleminen Kristuksen sanan kautta.”</span>
				<a href="https://www.stepbible.org/?q=version=FinPR|reference=Rom.10.17">Room. 10:17</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Jas.1.18">Jaak. 1:18</a>; <a href="https://www.stepbible.org/?q=version=FinPR|reference=1Cor.3.5">1. Kor. 3:5</a>; <a href="https://www.stepbible.org/?q=version=FinPR|reference=Acts.14.1">Ap. t. 14:1</a>; <a href="https://www.stepbible.org/?q=version=FinPR|reference=Acts.2.41 Acts.2.42">2:41, 42</a>
				.</p>
			<p>
				<span class="bold">96. KYSYMYS</span>: Kuinka sana vaikuttaa pelastumisen?</p>
			<p>
				<span class="bold">VASTAUS</span>: Jumalan Henki tekee sanan lukemisen, erityisesti sanan saarnaamisen, vaikuttavaksi tavaksi vakuuttaa ja käännyttää syntisiä sekä rakentaa heitä pyhyydessä ja tukea uskon kautta pelastukseen.</p>
			<p>
				<span class="bold">RAAMATTU</span>: <span class="italic">”Halatkaa niin kuin vastasyntyneet lapset sanan väärentämätöntä maitoa, että te sen kautta kasvaisitte pelastukseen.”</span>
				<a href="https://www.stepbible.org/?q=version=FinPR|reference=1Pet.2.1 1Pet.2.2">1. Piet. 2:1, 2</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Ps.19.7">Ps. 19:7</a>; <a href="https://www.stepbible.org/?q=version=FinPR|reference=Ps.119.11 Ps.119.18">119:11, 18</a>; <a href="https://www.stepbible.org/?q=version=FinPR|reference=Rom.1.16">Room. 1:16</a>; <a href="https://www.stepbible.org/?q=version=FinPR|reference=1Thess.1.6">1. Tess. 1:6</a>
				.</p>
			<p>
				<span class="bold">97. KYSYMYS</span>: Kuinka sanaa tulee lukea ja kuunnella, jotta se vaikuttaisi pelastukseksi?</p>
			<p>
				<span class="bold">VASTAUS</span>: Jotta sana tulisi vaikuttamaan pelastukseksi, meidän tulee olla läsnä, valmistautua siihen ja rukoilla, ottaa se vastaan uskossa ja rakkaudessa, ja antaa sen painua sydämiin sekä harjoittaa sitä elämässämme.</p>
			<p>
				<span class="bold">RAAMATTU</span>: <span class="italic">”…kaikilla vääryyden viettelyksillä niille, jotka joutuvat kadotukseen, sen tähden etteivät ottaneet vastaan rakkautta totuuteen, voidaksensa pelastua.”</span>
				<a href="https://www.stepbible.org/?q=version=FinPR|reference=2Thess.2.10">2. Tess. 2:10</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Ps.119.11">Ps. 119:11</a>; <a href="https://www.stepbible.org/?q=version=FinPR|reference=Prov.8.34">Sananl. 8:34</a>; <a href="https://www.stepbible.org/?q=version=FinPR|reference=1Tim.4.13">1. Tim. 4:13</a>; <a href="https://www.stepbible.org/?q=version=FinPR|reference=1Pet.2.1 1Pet.2.2">1. Piet. 2:1, 2</a>; <a href="https://www.stepbible.org/?q=version=FinPR|reference=Heb.2.1 Heb.2.3">Hepr. 2:1, 3</a>; <a href="https://www.stepbible.org/?q=version=FinPR|reference=Heb.4.2">4:2</a>; <a href="https://www.stepbible.org/?q=version=FinPR|reference=Jas.1.21 Jas.1.25">Jaak. 1:21, 25</a>
				.</p>
			<p>
				<span class="bold">98. KYSYMYS</span>: Kuinka kaste ja Herran ehtoollinen tulevat vaikuttaviksi tavoiksi pelastukseen?</p>
			<p>
				<span class="bold">VASTAUS</span>: Kaste ja Herran ehtoollinen tulevat vaikuttaviksi tavoiksi pelastukseen, ei minkään niissä itsessään olevan asian tähden, tai sen tähden kuka ne jakaa, vaan ainoastaan Kristuksen siunauksen ja Hengen vaikutuksen kautta niille, jotka uskossa vastaanottavat ne.</p>
			<p>
				<span class="bold">RAAMATTU</span>: <span class="italic">”Tämän vertauskuvan mukaan vesi nyt teidätkin pelastaa, kasteena – joka ei ole lihan saastan poistamista, vaan hyvän omantunnon pyytämistä Jumalalta – Jeesuksen Kristuksen ylösnousemuksen kautta.”</span>
				<a href="https://www.stepbible.org/?q=version=FinPR|reference=1Pet.3.21">1. Piet. 3:21</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=1Cor.3.6 1Cor.3.7">1. Kor. 3:6, 7</a>; <a href="https://www.stepbible.org/?q=version=FinPR|reference=1Cor.12.13">12:13</a>
				.</p>
			<p>
				<span class="bold">99. KYSYMYS</span>: Kuinka kaste ja Herran ehtoollinen eroavat toisista Jumalan toimituksista?</p>
			<p>
				<span class="bold">VASTAUS</span>: Kaste ja Herran ehtoollinen eroavat toisista toimituksista siinä, että ne ovat Kristuksen erityisesti määräämiä. Ne osoittavat ja soveltavat Uuden Liiton näkyvät ja ulkoiset merkit uskoviin.</p>
			<p>
				<span class="bold">RAAMATTU</span>: <span class="italic">”Ja heidän syödessään Jeesus otti leivän, siunasi, mursi ja antoi opetuslapsillensa ja sanoi: ’Ottakaa ja syökää; tämä on minun ruumiini’. Ja Hän otti maljan, kiitti ja antoi heille ja sanoi: ’Juokaa tästä kaikki, sillä tämä on minun vereni, liiton veri, joka monen edestä vuodatetaan syntien anteeksiantamiseksi.’ ”</span>
				<a href="https://www.stepbible.org/?q=version=FinPR|reference=Matt.26.26-Matt.26.28">Matt. 26:26–28</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Matt.28.19">Matt. 28:19</a>; <a href="https://www.stepbible.org/?q=version=FinPR|reference=Acts.22.16">Ap. t. 22:16</a>; <a href="https://www.stepbible.org/?q=version=FinPR|reference=Rom.6.4">Room. 6:4</a>
				.</p>
			<p>
				<span class="bold">KOMMENTTI</span>: Jumala käyttää kaikenlaisia asioita välittämään hyvyyttään meille. Äiti, postinkantaja, leipuri, opettaja jne. toimivat Jumalan välikäsinä. Auta lastasi ymmärtämään, kuinka Jumala toimii hyvin paljon ihmisten kautta. Näin lapsesi voi oppia arvostamaan erilaisia ammatteja. Kaste ja ehtoollinen ovat erityisiä Jumalan tapoja näyttää, muistuttaa ja välittää Kristuksen työtä syntisten puolesta sekä uuden elämän toivoa.</p>
			<p>
				<span class="bold">100. KYSYMYS</span>: Mikä on kaste?</p>
			<p>
				<span class="bold">VASTAUS</span>: Kaste on pyhä toimitus, joka tehdään upotuskasteena Isän, Pojan ja Pyhän Hengen nimeen. Kaste on merkkinä siitä, että meidät on liitetty Kristukseen ja siitä, että jaamme armonliiton hyödyt ja että meillä on yhteys Herraan.</p>
			<p>
				<span class="bold">RAAMATTU</span>: <span class="italic">”…ollen haudattuina Hänen kanssaan kasteessa, jossa te myös Hänen kanssaan olette herätetyt uskon kautta, jonka vaikuttaa Jumala, joka herätti Hänet kuolleista.”</span>
				<a href="https://www.stepbible.org/?q=version=FinPR|reference=Col.2.12">Kol. 2:12</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Matt.28.19">Matt. 28:19</a>; <a href="https://www.stepbible.org/?q=version=FinPR|reference=Rom.6.3-Rom.6.5">Room. 6:3–5</a>; <a href="https://www.stepbible.org/?q=version=FinPR|reference=Gal.3.27">Gal. 3:27</a>
				.</p>
			<p>
				<span class="bold">101. KYSYMYS</span>: Kenelle kaste voidaan antaa?</p>
			<p>
				<span class="bold">VASTAUS</span>: Kaste voidaan antaa kaikille niille, jotka tunnustavat kääntymyksen Jumalaa kohtaan, uskoa ja kuuliaisuutta Herraamme Jeesusta Kristusta kohtaan. Kastetta ei pidä antaa kenellekään muulle.</p>
			<p>
				<span class="bold">RAAMATTU</span>: <span class="italic">”Niin Pietari sanoi heille: ’Tehkää parannus ja ottakoon kukin teistä kasteen Jeesuksen Kristuksen nimeen syntienne anteeksisaamiseksi, niin te saatte Pyhän Hengen lahjan’.”</span>
				<a href="https://www.stepbible.org/?q=version=FinPR|reference=Acts.2.38">Ap. t. 2:38</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Matt.3.6">Matt. 3:6</a>; <a href="https://www.stepbible.org/?q=version=FinPR|reference=Mark.16.16">Mark. 16:16</a>; <a href="https://www.stepbible.org/?q=version=FinPR|reference=Acts.8.12 Acts.8.36">Ap. t. 8:12, 36</a>; <a href="https://www.stepbible.org/?q=version=FinPR|reference=Acts.10.47 Acts.10.48">10:47, 48</a>
				.</p>
			<p>
				<span class="bold">102. KYSYMYS</span>: Tuleeko tunnustavien uskovien pikkulapset myös kastaa?</p>
			<p>
				<span class="bold">VASTAUS</span>: Uskovien pikkulapsia ei tule kastaa; koska Pyhät kirjoitukset eivät käske, eikä niistä löydy esimerkkiä siitä, eikä niistä voida päätellä, että näin tulisi menetellä.</p>
			<p>
				<span class="bold">RAAMATTU</span>: <span class="italic">”Jotka nyt ottivat Hänen sanansa vastaan, ne kastettiin, ja niin heitä lisääntyi sinä päivänä noin kolmetuhatta sielua.”</span>
				<a href="https://www.stepbible.org/?q=version=FinPR|reference=Acts.2.41">Ap. t. 2:41</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Gal.3.26 Gal.3.27">Gal. 3:26, 27</a>; <a href="https://www.stepbible.org/?q=version=FinPR|reference=Col.2.12">Kol. 2:12</a>; <a href="https://www.stepbible.org/?q=version=FinPR|reference=1Pet.3.21">1. Piet. 3:21</a>
				.</p>
			<p>
				<span class="bold">103. KYSYMYS</span>: Kuinka kaste tulee toimittaa?</p>
			<p>
				<span class="bold">VASTAUS</span>: Kaste tulee toimittaa upottamalla tai kaatamalla koko henkilö veteen Isän, Pojan ja Pyhän Hengen nimeen.</p>
			<p>
				<span class="bold">RAAMATTU</span>: <span class="italic">”Kun Jeesus oli kastettu, nousi Hän kohta vedestä, ja katso, taivaat aukenivat, ja Hän näki Jumalan Hengen tulevan alas niin kuin kyyhkysen ja laskeutuvan Hänen päällensä.”</span>
				<a href="https://www.stepbible.org/?q=version=FinPR|reference=Matt.3.16">Matt. 3:16</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=John.3.23">Joh. 3:23</a>; <a href="https://www.stepbible.org/?q=version=FinPR|reference=Acts.8.38 Acts.8.39">Ap. t. 8:38, 39</a>
				.</p>
			<p>
				<span class="bold">104. KYSYMYS</span>: Mikä on kastettujen vastuu?</p>
			<p>
				<span class="bold">VASTAUS</span>: Jokaisen oikein kastetun tehtävä on liittyä johonkin Jeesuksen Kristuksen paikallisseurakuntaan, jotta he voivat elää kaikissa Herran käskyissä ja toiminnassa nuhteitta.</p>
			<p>
				<span class="bold">RAAMATTU</span>: <span class="italic">”Älkäämme jättäkö omaa seurakunnankokoustamme, niin kuin muutamien on tapana, vaan kehottakaamme toisiamme, sitä enemmän, kuta enemmän näette tuon päivän lähestyvän.”</span>
				<a href="https://www.stepbible.org/?q=version=FinPR|reference=Heb.10.25">Hepr. 10:25</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Acts.2.46 Acts.2.47">Ap. t. 2:46, 47</a>; <a href="https://www.stepbible.org/?q=version=FinPR|reference=Acts.9.26">9:26</a>; <a href="https://www.stepbible.org/?q=version=FinPR|reference=Rom.16.5">Room. 16:5</a>; <a href="https://www.stepbible.org/?q=version=FinPR|reference=1Pet.2.5">1. Piet. 2:5</a>
				.</p>
			<p>
				<span class="bold">105. KYSYMYS</span>: Mikä on näkyvä seurakunta?</p>
			<p>
				<span class="bold">VASTAUS</span>: Näkyvä seurakunta on tunnustavien uskovien organisoitu yhteisö, kaikkina aikoina ja kaikissa paikoissa, missä evankeliumia oikein saarnataan, ja missä kastetta ja Herran ehtoollista harjoitetaan uskovien keskuudessa.</p>
			<p>
				<span class="bold">RAAMATTU</span>: <span class="italic">”Ja Hän antoi muutamat apostoleiksi, toiset profeetoiksi, toiset evankelistoiksi, toiset paimeniksi ja opettajiksi, tehdäkseen pyhät täysin valmiiksi palveluksen työhön, Kristuksen ruumiin rakentamiseen.”</span>
				<a href="https://www.stepbible.org/?q=version=FinPR|reference=Eph.4.11 Eph.4.12">Ef. 4:11, 12</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Acts.2.42">Ap. t. 2:42</a>; <a href="https://www.stepbible.org/?q=version=FinPR|reference=Acts.7.38">7:38</a>; <a href="https://www.stepbible.org/?q=version=FinPR|reference=Acts.20.7">20:7</a>
				.</p>
			<p>
				<span class="bold">KOMMENTTI</span>: Kerro lapsellesi seurakunnan siunauksesta sinulle ja muille. Kerro kuinka Jumala on säätänyt, että meidät pelastetaan osaksi jotakin suurempaa. Me tarvitsemme toisia ihmisiä kasvaaksemme ja muut tarvitsevat meitä. Tämä on suuri etuoikeus.</p>
			<p>
				<span class="bold">106. KYSYMYS</span>: Mikä on näkymätön seurakunta?</p>
			<p>
				<span class="bold">VASTAUS</span>: Näkymätön seurakunta on kaikkien valittujen joukko, joita on ikinä ollut ja tulee olemaan koottuna Kristuksen, seurakunnan pään, alle.</p>
			<p>
				<span class="bold">RAAMATTU</span>: <span class="italic">”Minulla on myös muita lampaita, jotka eivät ole tästä lammastarhasta; myös niitä tulee minun johdattaa, ja ne saavat kuulla minun ääneni, ja on oleva yksi lauma ja yksi paimen.”</span>
				<a href="https://www.stepbible.org/?q=version=FinPR|reference=John.10.16">Joh. 10:16</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=John.11.52">Joh. 11:52</a>; <a href="https://www.stepbible.org/?q=version=FinPR|reference=Eph.1.10">Ef. 1:10</a>; <a href="https://www.stepbible.org/?q=version=FinPR|reference=Eph.1.22 Eph.1.23">1:22, 23</a>
				.</p>
			<p>
				<span class="bold">107. KYSYMYS</span>: Mikä on Herran ehtoollinen?</p>
			<p>
				<span class="bold">VASTAUS</span>: Herran ehtoollinen on seurakunnan pyhä toimitus. Syömällä leipää ja juomalla maljasta Kristuksen kehotuksen mukaan me julistamme Hänen kuolemaansa. Ne jotka syövät ja juovat oikealla tavalla, ottavat osaa Kristuksen ruumiiseen ja vereen, ei fyysiseen, vaan hengelliseen. Kun he toimivat uskossa, heitä ruokitaan niillä hyödyillä, jotka Kristus osti, ja he kasvavat armossa.</p>
			<p>
				<span class="bold">RAAMATTU</span>: <span class="italic">”Siunauksen malja, jonka me siunaamme, eikö se ole osallisuus Kristuksen vereen? Se leipä, jonka murramme, eikö se ole osallisuus Kristuksen ruumiiseen?”</span>
				<a href="https://www.stepbible.org/?q=version=FinPR|reference=1Cor.10.16">1. Kor. 10:16</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=1Cor.11.23-1Cor.11.26">1. Kor. 11:23–26</a>
				.</p>
			<p>
				<span class="bold">108. KYSYMYS</span>: Kuka voi ottaa osaa Herran ehtoolliseen sen arvoisella tavalla?</p>
			<p>
				<span class="bold">VASTAUS</span>: Niiden, jotka ottavat osaa Herran ehtoolliseen sen arvoisella tavalla, tulee tutkia itseänsä heidän tiedossaan, että ymmärtävät kyseessä olevan Herran ruumis. Heidän tulee tehdä tämä uskossaan, jota he ruokkivat. Heidän tulee myös tutkia parannuksen tekoaan, rakkauttaan ja uutta kuuliaisuuttaan, etteivät tulisi arvottomalla tavalla ja söisi ja joisi itselleen tuomioksi.</p>
			<p>
				<span class="bold">RAAMATTU</span>: <span class="italic">”Koetelkoon siis ihminen itseänsä, ja niin syököön tätä leipää ja juokoon tästä maljasta; sillä joka syö ja juo erottamatta Herran ruumista muusta, syö ja juo tuomioksensa.”</span>
				<a href="https://www.stepbible.org/?q=version=FinPR|reference=1Cor.11.27-1Cor.11.31">1. Kor. 11:27–31</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=1Cor.5.8">1. Kor. 5:8</a>; <a href="https://www.stepbible.org/?q=version=FinPR|reference=2Cor.13.5">2. Kor. 13:5</a>
				.</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>