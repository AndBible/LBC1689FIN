<html><head><title>PELASTUS</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Katekismus_JUMALAN_ARMO_KRISTUKSESSA.html">←</a></span><span class="index"><a href="index.html">Sisällys</a></span><span class="next"><a href="Katekismus_YL_SNOUSEMUS.html">→</a></span></div></body><div type="chapter" osisID="Katekismus PELASTUS" class="chapter">
			<div class="title">PELASTUS</div>
			<p>
				<span class="bold">33. KYSYMYS</span>: Kuinka meidät tehdään osallisiksi Kristuksen ostamasta vapautuksesta?</p>
			<p>
				<span class="bold">VASTAUS</span>: Pyhä Henki vaikuttaa tekemällä meidät osallisiksi Kristuksen ostamasta vapautuksesta.</p>
			<p>
				<span class="bold">RAAMATTU</span>: <span class="italic">”Jeesus vastasi: ’Totisesti, totisesti minä sanon sinulle: jos joku ei synny vedestä ja Hengestä, ei hän voi päästä sisälle Jumalan valtakuntaan’.”</span>
				<a href="https://www.stepbible.org/?q=version=FinPR|reference=John.3.5 John.3.6">Joh. 3:5, 6</a>
				.</p>
			<p>
				<span class="bold">KTS. MYÖS</span>: Tiit. 3:5, 6.</p>
			<p>
				<span class="bold">34. KYSYMYS</span>: Kuinka Henki soveltaa Kristuksen ostaman vapautuksen meille?</p>
            <p>
                <span class="bold">VASTAUS</span>: Henki soveltaa Kristuksen ostaman pelastuksen meille, tuottamalla uskoa meissä ja näin yhdistämällä meidät Kristukseen vaikuttavan kutsun kautta. </p>
			<p>
				<span class="bold">RAAMATTU</span>: <span class="italic">”Sillä armosta te olette pelastetut uskon kautta, ette itsenne kautta – se on Jumalan lahja.”</span>
				<a href="https://www.stepbible.org/?q=version=FinPR|reference=Eph.2.8">Ef. 2:8</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Eph.3.17">Ef. 3:17</a>
				.</p>
			<p>
				<span class="bold">35. KYSYMYS</span>: Mikä on vaikuttava kutsu?</p>
			<p>
				<span class="bold">VASTAUS</span>: Vaikuttava kutsu on Jumalan Hengen työ, kun Hän vakuuttaa meidät synnistämme ja kurjuudestamme ja avaa mielemme Kristuksen tuntemisella ja uudistaa meidän tahtomme. Näin Hän vakuuttaa ja tekee meidät kykeneviksi omistamaan Kristuksen, joka on tarjottu meille vapaasti evankeliumissa.</p>
			<p>
				<span class="bold">RAAMATTU</span>: <span class="italic">”Ei kukaan voi tulla minun tyköni, ellei Isä, joka on minut lähettänyt, häntä vedä; ja minä herätän hänet viimeisenä päivänä.”</span>
				<a href="https://www.stepbible.org/?q=version=FinPR|reference=John.6.44">Joh. 6:44</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Ezek.36.26">Hes. 36:26</a>
				; Joh.16:8–11; 
					<a href="https://www.stepbible.org/?q=version=FinPR|reference=Acts.2.37">Ap. t. 2:37</a>; <a href="https://www.stepbible.org/?q=version=FinPR|reference=Acts.26.18">26:18</a>; <a href="https://www.stepbible.org/?q=version=FinPR|reference=Rom.8.30">Room. 8:30</a>; <a href="https://www.stepbible.org/?q=version=FinPR|reference=1Cor.1.24">1. Kor. 1:24</a>; <a href="https://www.stepbible.org/?q=version=FinPR|reference=1Cor.12.3">12:3</a>; <a href="https://www.stepbible.org/?q=version=FinPR|reference=2Tim.1.9">2. Tim. 1:9</a>
				.</p>
			<p>
				<span class="bold">36. KYSYMYS</span>: Mitä hyötyjä on jo tässä elämässä niille, jotka ovat vaikuttavasti kutsutut?</p>
			<p>
				<span class="bold">VASTAUS</span>: Vaikuttavan (efektiivisen) kutsun kuulevat ihmiset saavat tässä elämässä ottaa vastaan vanhurskauttamisen, adoption Jumalan lapseksi, pyhityksen ja monia muita hyötyjä, jotka sisältyvät tai virtaavat tästä uudesta elämästä.</p>
			<p>
				<span class="bold">RAAMATTU</span>: <span class="italic">”Hänestä on teidän olemisenne Kristuksessa Jeesuksessa, joka on tullut meille viisaudeksi Jumalalta ja vanhurskaudeksi ja pyhitykseksi ja lunastukseksi.”</span>
				<a href="https://www.stepbible.org/?q=version=FinPR|reference=1Cor.1.30">1. Kor. 1:30</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Rom.8.30-Rom.8.32">Room. 8:30–32</a>; <a href="https://www.stepbible.org/?q=version=FinPR|reference=1Cor.6.11">1. Kor. 6:11</a>; <a href="https://www.stepbible.org/?q=version=FinPR|reference=Gal.3.26">Gal. 3:26</a>; <a href="https://www.stepbible.org/?q=version=FinPR|reference=Eph.1.5">Ef. 1:5</a>
				.</p>
			<p>
				<span class="bold">KOMMENTTI</span>: Meidän tulee erottaa vaikuttava kutsu yleisestä kutsusta. Jumala käskee meitä kertomaan evankeliumin hyvän sanoman kaikille luoduille, mutta kaikki jotka kuulevat evankeliumin, eivät valitettavasti tule uskomaan. Mutta kaikki, jotka ovat Jumalan vaikuttamina kutsutut, tulevat luottamaan Kristukseen. ”Tämä kutsu luo, mitä se käskee.” Kerro lapsellesi Jumalan voimasta, joka on kykenevä vaikuttamaan muutoksen kovimmassakin sydämessä. Rukoilkaa jonkun ystävän puolesta, että Jumala muuttaisi hänen sydämensä.</p>
			<p>
				<span class="bold">37. KYSYMYS</span>: Mitä tarkoittaa vanhurskauttaminen?</p>
			<p>
				<span class="bold">VASTAUS</span>: Vanhurskauttaminen on Jumalan vapaan armon teko, jossa Hän antaa anteeksi meidän syntimme, ja hyväksyy meidät täysin vanhurskaiksi Hänen näkökulmastaan. Kristuksen vanhurskaus luetaan meidän hyväksemme. Vanhurskauttaminen otetaan vastaan yksin uskolla.</p>
			<p>
				<span class="bold">RAAMATTU</span>: <span class="italic">”Kaikki saavat lahjaksi vanhurskauden Hänen armostaan sen lunastuksen kautta, joka on Kristuksessa Jeesuksessa.”</span>
				<a href="https://www.stepbible.org/?q=version=FinPR|reference=Rom.3.24">Room. 3:24</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Rom.5.19">Room. 5:19</a>; <a href="https://www.stepbible.org/?q=version=FinPR|reference=2Cor.5.21">2. Kor. 5:21</a>; <a href="https://www.stepbible.org/?q=version=FinPR|reference=Gal.2.16">Gal. 2:16</a>; <a href="https://www.stepbible.org/?q=version=FinPR|reference=Eph.1.7">Ef. 1:7</a>; <a href="https://www.stepbible.org/?q=version=FinPR|reference=Phil.3.9">Fil. 3:9</a>
				.</p>
			<p>
				<span class="bold">KOMMENTTI</span>: Pue kaksi perheenjäsentä takkeihin ja kerro esimerkissä, että toinen henkilöistä on Kristus ja toinen olet sinä. Toinen ihminen esittää Kristusta, joka on aina ollut kuuliainen isälle ja ottanut päälleen Isänsä vihan. Hänet on puettu täydelliseen vanhurskauteen. Toinen ihminen esittää jokaista syntistä, sinuakin, joka olet täynnä kapinallisuutta Jumalaa kohtaan ja kateutta lähimmäistä kohtaan. Pyydä heitä sitten vaihtamaan takkeja. Näin Kristus ottaa syntisten rikkeet ja rangaistuksen ja syntinen puetaan Kristuksen vanhurskauteen.</p>
			<p>
				<span class="bold">38. KYSYMYS</span>: Mitä tarkoittaa adoptio?</p>
			<p>
				<span class="bold">VASTAUS</span>: Adoptio on Jumalan vapaan armon teko, jossa meidät otetaan Jumalan lasten joukkoon ja meille annetaan Hänen lastensa etuoikeudet.</p>
			<p>
				<span class="bold">RAAMATTU</span>: <span class="italic">”Mutta kaikille, jotka ottivat Hänet vastaan, Hän antoi voiman tulla Jumalan lapsiksi, niille, jotka uskovat Hänen nimeensä.”</span>
				<a href="https://www.stepbible.org/?q=version=FinPR|reference=John.1.12">Joh. 1:12</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Rom.8.16 Rom.8.17">Room. 8:16, 17</a>; <a href="https://www.stepbible.org/?q=version=FinPR|reference=1John.3.1">1. Joh. 3:1</a>
				.</p>
			<p>
				<span class="bold">KOMMENTTI</span>: Kerro lapsellesi, kuinka Jumala tekee ihmisestä, joka on luonnostaan Jumalan vihollinen, Hänen lapsensa Kristuksen työn ansiosta.</p>
			<p>
				<span class="bold">39. KYSYMYS</span>: Mitä tarkoittaa pyhitys?</p>
			<p>
				<span class="bold">VASTAUS</span>: Pyhitys on Jumalan armon vapaa lahja, jonka kautta koko persoonamme uudistuu Jumalan kuvan kaltaiseksi. Pyhitys antaa meille myös kyvyn kasvavassa määrin kuolla synnille ja elää vanhurskaudelle.</p>
			<p>
				<span class="bold">RAAMATTU</span>: <span class="italic">”Me olemme velvolliset aina kiittämään Jumalaa teidän tähtenne, veljet, te Herran rakastetut, sen tähden että Jumala alusta alkaen valitsi teidät pelastukseen Hengen pyhityksessä ja uskossa totuuteen.”</span>
				<a href="https://www.stepbible.org/?q=version=FinPR|reference=2Thess.2.13">2. Tess. 2:13</a>
			</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Rom.6.11">Room. 6:11</a>; <a href="https://www.stepbible.org/?q=version=FinPR|reference=Eph.4.23 Eph.4.24">Ef. 4:23, 24</a>
				.</p>
			<p>
				<span class="bold">KOMMENTTI</span>: On erittäin tärkeää erottaa vanhurskauttaminen ja pyhittyminen toisistaan. Pyhityksen perustus on vanhurskauttaminen – ei toisin päin. Pyhitys on siis prosessi ja muutos Kristuksen kaltaisuuteen, enemmän sellaiseksi ihmiseksi, joksi meidät luotiin. Pyhityksessä ihminen vapautuu itsekeskeisestä kapinoitsijasta hiljalleen Jumalalle alistuvaksi ja lähimmäistä rikastuttavaksi ja tätä rakastavaksi ihmiseksi.</p>
			<p>
				<span class="bold">40. KYSYMYS</span>: Mitä hyötyjä tässä elämässä saamme vanhurskauttamisesta, adoptiosta ja pyhityksestä?</p>
			<p>
				<span class="bold">VASTAUS</span>: Hyödyt, joita saamme tässä elämässä ja jotka virtaavat vanhurskauttamisesta, adoptiosta ja pyhityksestä, ovat Jumalan rakkauden vakuutus, omantunnon rauha, ilo Pyhässä Hengessä, armossa kasvaminen, rukouksen etuoikeus ja kestävyys loppuun saakka.</p>
			<p>
				<span class="bold">RAAMATTU</span>: <span class="italic">”Tämän minä olen kirjoittanut teille, jotka uskotte Jumalan Pojan nimeen, tietääksenne, että teillä on iankaikkinen elämä.”</span>
				<a href="https://www.stepbible.org/?q=version=FinPR|reference=1John.5.13">1. Joh. 5:13</a>
				.</p>
			<p>
				<span class="bold">KTS. MYÖS</span>: 
					<a href="https://www.stepbible.org/?q=version=FinPR|reference=Prov.4.18">Sananl. 4:18</a>; <a href="https://www.stepbible.org/?q=version=FinPR|reference=John.15.7">Joh. 15:7</a>; <a href="https://www.stepbible.org/?q=version=FinPR|reference=Rom.5.1-Rom.5.5">Room. 5:1–5</a>; <a href="https://www.stepbible.org/?q=version=FinPR|reference=Rom.14.17">14:17</a>; <a href="https://www.stepbible.org/?q=version=FinPR|reference=1Cor.1.9">1. Kor. 1:9</a>; <a href="https://www.stepbible.org/?q=version=FinPR|reference=1Pet.1.5">1. Piet. 1:5</a>
				.</p>
		</div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>