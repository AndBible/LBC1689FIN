<html><head><title>PELASTUS</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Katekismus_JUMALAN_ARMO_KRISTUKSESSA.html">&lt;</a></span><span class="index"><a href="index.html">Sisällys</a></span><span class="next"><a href="Katekismus_YL_SNOUSEMUS.html">&gt;</a></span></div></body><div type="chapter" osisID="Katekismus PELASTUS" class="chapter">
            <div class="title">PELASTUS</div>

            <p><hi type="bold">33. KYSYMYS</hi>: Kuinka meidät tehdään osallisiksi Kristuksen ostamasta vapautuksesta?
            </p>

            <p><hi type="bold">VASTAUS</hi>: Pyhä Henki vaikuttaa tekemällä meidät osallisiksi Kristuksen ostamasta
                vapautuksesta.
            </p>

            <p><hi type="bold">RAAMATTU</hi>: ”Jeesus vastasi: ’Totisesti, totisesti minä sanon sinulle: jos joku ei
                synny vedestä ja Hengestä, ei hän voi päästä sisälle Jumalan valtakuntaan’.” Joh. 3:5, 6
            </p>

            <p><hi type="bold">KTS. MYÖS</hi>: Tiit. 3:5, 6.
            </p>

            <p><hi type="bold">34. KYSYMYS</hi>: Kuinka Henki soveltaa Kristuksen ostaman vapautuksen meille?
            </p>

            <p><hi type="bold">VASTAUS</hi>: Henki soveltaa Kristuksen ostaman pelastuksen meille, tuottamalla uskoa
                meissä ja näin yhdistämällä meidät Kristukseen vaikuttavan kutsun kautta.
            </p>

            <p><hi type="bold">RAAMATTU</hi>: ”Sillä armosta te olette pelastetut uskon kautta, ette itsenne kautta - se
                on Jumalan lahja.” Ef. 2:8
            </p>

            <p><hi type="bold">KTS. MYÖS</hi>: Ef. 3:17.
            </p>

            <p><hi type="bold">35. KYSYMYS</hi>: Mikä on vaikuttava kutsu?
            </p>

            <p><hi type="bold">VASTAUS</hi>: Vaikuttava kutsu on Jumalan Hengen työ, kun Hän vakuuttaa meidät
                synnistämme ja kurjuudestamme ja avaa mielemme Kristuksen tuntemisella ja uudistaa meidän tahtomme. Näin
                Hän vakuuttaa ja tekee meidät kykeneviksi omistamaan Kristuksen, joka on tarjottu meille vapaasti
                evankeliumissa.
            </p>

            <p><hi type="bold">RAAMATTU</hi>: ”Ei kukaan voi tulla minun tyköni, ellei Isä, joka on minut lähettänyt,
                häntä vedä; ja minä herätän hänet viimeisenä päivänä.” Joh. 6:44
            </p>

            <p><hi type="bold">KTS. MYÖS</hi>: Hes. 36:26; Joh. 16:8-11; Ap. t. 2:37; 26:18; Room. 8:30; 1 Kor. 1:24;
                12:3; 2 Tim. 1:9.
            </p>

            <p><hi type="bold">36. KYSYMYS</hi>: Mitä hyötyjä on jo tässä elämässä niille, jotka
                ovat vaikuttavasti kutsutut?
            </p>

            <p><hi type="bold">VASTAUS</hi>: Vaikuttavat (efektiivisen) kutsun kuulevat ihmiset saavat tässä elämässä
                ottaa vastaan vanhurskauttamisen, adoption Jumalan lapseksi, pyhityksen ja monia muita hyötyjä, jotka
                sisältyvät
                tai virtaavat tästä uudesta elämästä.
            </p>

            <p><hi type="bold">RAAMATTU</hi>: ”Hänestä on teidän olemisenne Kristuksessa Jeesuksessa, joka on tullut
                meille viisaudeksi Jumalalta ja vanhurskaudeksi ja pyhitykseksi ja lunastukseksi.” 1 Kor. 1:30
            </p>

            <p><hi type="bold">KTS. MYÖS</hi>: Room. 8:30-32; 1.Kor. 6:11; Gal. 3:26; Ef. 1:5.
            </p>

            <p><hi type="bold">KOMMENTTI</hi>: Meidän tulee erottaa vaikuttava kutsu yleisestä kutsusta. Jumala käskee
                meitä kertomaan evankeliumin hyvän sanoman kaikille luoduille, mutta kaikki jotka kuulevat evankeliumin,
                eivät valitettavasti tule uskomaan. Mutta kaikki, jotka ovat Jumalan vaikuttamina kutsutut, tulevat
                luottamaan Kristukseen. ”Tämä kutsu luo, mitä se käskee.” Kerro lapsellesi Jumalan voimasta, joka on
                kykenevä vaikuttamaan muutoksen kovimmassakin sydämessä. Rukoilkaa jonkun ystävän puolesta, että Jumala
                muuttaisi hänen sydämensä.
            </p>

            <p><hi type="bold">37. KYSYMYS</hi>: Mitä tarkoittaa vanhurskauttaminen?
            </p>

            <p><hi type="bold">VASTAUS</hi>: Vanhurskauttaminen on Jumalan vapaan armon teko, jossa Hän antaa anteeksi
                meidän syntimme, ja hyväksyy meidät täysin vanhurskaiksi Hänen näkökulmastaan. Kristuksen vanhurskaus
                luetaan meidän hyväksemme. Vanhurskauttaminen otetaan vastaan yksin uskolla.
            </p>

            <p><hi type="bold">RAAMATTU</hi>: ”Kaikki saavat lahjaksi vanhurskauden Hänen armostaan sen lunastuksen
                kautta, joka on Kristuksessa Jeesuksessa.” Room. 3:24
            </p>

            <p><hi type="bold">KTS. MYÖS</hi>: Room. 5:19; 2 Kor. 5:21; Gal. 2:16; Ef. 1:7; Fil. 3:9.
            </p>

            <p><hi type="bold">KOMMENTTI</hi>: Pue kaksi perheenjäsentä takkeihin ja kerro esimerkissä, että toinen
                henkilöistä on Kristus ja toinen olet sinä. Toinen ihminen esittää Kristusta, joka on aina ollut
                kuuliainen isälle ja ottanut päälleen Isänsä vihan. Hänet on puettu täydelliseen vanhurskauteen. Toinen
                ihminen esittää
                jokaista syntistä, sinuakin, joka olet täynnä kapinallisuutta Jumalaa kohtaan ja kateutta lähimmäistä
                kohtaan. Pyydä heitä sitten vaihtamaan takkeja. Näin Kristus ottaa syntisten rikkeet ja rangaistuksen ja
                syntinen puetaan Kristuksen vanhurskauteen.
            </p>

            <p><hi type="bold">38. KYSYMYS</hi>: Mitä tarkoittaa adoptio?
            </p>

            <p><hi type="bold">VASTAUS</hi>: Adoptio on Jumalan vapaan armon teko, jossa meidät otetaan Jumalan lasten
                joukkoon ja meille annetaan Hänen lastensa etuoikeudet.
            </p>

            <p><hi type="bold">RAAMATTU</hi>: ”Mutta kaikille, jotka ottivat Hänet vastaan, Hän antoi voiman tulla
                Jumalan lapsiksi, niille, jotka uskovat Hänen nimeensä.” Joh. 1:12
            </p>

            <p><hi type="bold">KTS. MYÖS</hi>: Room. 8:16, 17;1 Joh. 3:1.
            </p>

            <p><hi type="bold">KOMMENTTI</hi>: Kerro lapsellesi, kuinka Jumala tekee ihmisestä, joka on luonnostaan
                Jumalan vihollinen, Hänen lapsensa Kristuksen työn ansiosta.
            </p>

            <p><hi type="bold">39. KYSYMYS</hi>: Mitä tarkoittaa pyhitys?
            </p>

            <p><hi type="bold">VASTAUS</hi>: Pyhitys on Jumalan armon vapaa lahja, jonka kautta koko persoonamme
                uudistuu Jumalan kuvan kaltaiseksi. Pyhitys antaa meille myös kyvyn kasvavassa määrin
                kuolla synnille ja elää vanhurskaudelle.
            </p>

            <p><hi type="bold">RAAMATTU</hi>: ”Me olemme velvolliset aina kiittämään Jumalaa teidän tähtenne, veljet, te
                Herran rakastetut, sen tähden että Jumala alusta alkaen valitsi teidät pelastukseen Hengen pyhityksessä
                ja uskossa totuuteen.” 2 Tess. 2:13
            </p>

            <p><hi type="bold">KTS. MYÖS</hi>: Room. 6:11; Ef. 4:23, 24.
            </p>

            <p><hi type="bold">KOMMENTTI</hi>: On erittäin tärkeää erottaa vanhurskauttaminen ja pyhittyminen
                toisistaan. Pyhityksen perustus on vanhurskauttaminen – ei toisin päin. Pyhitys on siis prosessi ja
                muutos Kristuksen kaltaisuuteen, enemmän sellaiseksi ihmiseksi, joksi meidät luotiin. Pyhityksessä
                ihminen vapautuu
                itsekeskeisestä kapinoitsijasta hiljalleen Jumalalle alistuvaksi ja lähimmäistä rikastuttavaksi ja tätä
                rakastavaksi ihmiseksi.
            </p>

            <p><hi type="bold">40. KYSYMYS</hi>: Mitä hyötyjä tässä elämässä saamme vanhurskauttamisesta, adoptiosta ja
                pyhityksestä?
            </p>

            <p><hi type="bold">VASTAUS</hi>: Hyödyt, joita saamme tässä elämässä ja jotka virtaavat
                vanhurskauttamisesta, adoptiosta ja pyhityksestä, ovat Jumalan rakkauden vakuutus, omantunnon rauha, ilo
                Pyhässä Hengessä, armossa kasvaminen, rukouksen etuoikeus ja kestävyys loppuun saakka.
            </p>

            <p><hi type="bold">RAAMATTU</hi>: ”Tämän minä olen kirjoittanut teille, jotka uskotte Jumalan Pojan nimeen,
                tietääksenne, että teillä on iankaikkinen elämä.” 1 Joh. 5:13
            </p>

            <p><hi type="bold">KTS. MYÖS</hi>: Sananl. 4:18; Joh. 15:7; Room. 5:1-5; 14:17; 1 Kor. 1:9;1 Piet. 1:5.
            </p>
        </div></html>