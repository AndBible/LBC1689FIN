<html><head><title>KYMMENEN KÄSKYÄ</title><link type="text/css" rel="stylesheet" href="style.css"><meta charset="UTF-8"></head><body><div class="nav"><span class="prev"><a href="Katekismus_APOSTOLINEN_USKONTUNNUSTUS.html">&lt;</a></span><span class="index"><a href="index.html">Sisällys</a></span><span class="next"><a href="Katekismus_YHTEINEN_SYNNINTUNNUSTUS_I.html">&gt;</a></span></div></body><div type="chapter" osisID="Katekismus KYMMENEN KÄSKYÄ" class="chapter">
            <div class="title">KYMMENEN KÄSKYÄ</div>

            <p>2. Moos. 20:1-17</p>

            <p>I. Minä olen Herra, sinun Jumalasi, joka vein sinut pois
                Egyptin maasta, orjuuden pesästä. Älä pidä muita jumalia
                minun rinnallani.
            </p>

            <p>II. Älä tee itsellesi jumalankuvaa äläkä mitään kuvaa,
                älä niistä, jotka ovat ylhäällä taivaassa, älä niistä, jotka ovat
                alhaalla maan päällä, äläkä niistä, jotka ovat vesissä maan
                alla. Älä kumarra niitä äläkä palvele niitä. Sillä minä, Herra,
                sinun Jumalasi, olen kiivas Jumala, joka kostan isien pahat
                teot lapsille kolmanteen ja neljänteen polveen, niille,
                jotka minua vihaavat; mutta teen laupeuden tuhansille, jotka
                minua rakastavat ja pitävät minun käskyni.
            </p>

            <p>III. Älä turhaan lausu Herran, sinun Jumalasi, nimeä,
                sillä Herra ei jätä rankaisematta sitä, joka hänen nimensä
                turhaan lausuu.
            </p>

            <p>IV. Muista pyhittää lepopäivä. Kuusi päivää tee työtä ja
                toimita kaikki askareesi; mutta seitsemäs päivä on Herran,
                sinun Jumalasi, sapatti; silloin älä mitään askaretta toimita,
                älä sinä älköönkä sinun poikasi tai tyttäresi, sinun palvelijasi
                tai palvelijattaresi tai juhtasi älköönkä muukalaisesi, joka
                sinun porteissasi on.
            </p>

            <p>Sillä kuutena päivänä Herra teki taivaan ja maan ja meren ja
                kaikki, mitä niissä on, mutta seitsemäntenä päivänä hän lepäsi;
                sentähden Herra siunasi lepopäivän ja pyhitti sen.
            </p>

            <p>V. Kunnioita isääsi ja äitiäsi, että kauan eläisit siinä
                maassa, jonka Herra, sinun Jumalasi, sinulle antaa.
            </p>

            <p>VI. Älä tapa.</p>

            <p>VII. Älä tee huorin.</p>

            <p>VIII. Älä varasta.</p>

            <p>IX. Älä sano väärää todistusta lähimmäisestäsi.</p>

            <p>X. Älä himoitse lähimmäisesi huonetta. Älä himoitse lähimmäisesi
                vaimoa äläkä hänen palvelijaansa, palvelijatartaan,
                härkäänsä, aasiansa äläkä mitään, mikä on lähimmäisesi
                omaa.
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>