<html><head><title>Luku 7: Jumalan liitto</title><link type="text/css" rel="stylesheet" href="style.css"><meta charset="UTF-8"><meta name="viewport" content="width=device-width, initial-scale=1.0"></head><body><div class="nav"><span class="prev"><a href="Luku_6_Ihmisen_syntiinlankeemus_synti_ja_sen_rangaistus.html">←</a></span><span class="index"><a href="index.html">Sisällys</a></span><span class="next"><a href="Luku_8_Kristus_v_limiehen_.html">→</a></span></div></body><div type="chapter" osisID="Luku 7 Jumalan liitto" class="chapter">
             <div class="title">Luku 7: Jumalan liitto</div>
            <p>1. Järjelliset luodut ovat kuuliaisuuden velassa Jumalalle heidän Luojanaan. Jumalan ja luodun
                välinen etäisyys on kuitenkin niin suuri, etteivät he olisi koskaan saavuttaneet elämän palkintoa,
                ellei Jumala olisi itse vapaaehtoisesti laskeutunut ihmisten puoleen ja nähnyt hyväksi ilmaista
                tämän solmimalla liiton ihmisten kanssa.<span class="note"><a href="https://www.stepbible.org/?q=version=FinPR|reference=Luke.17.10" target="_blank">Luuk. 17:10</a>;
                    <a href="https://www.stepbible.org/?q=version=FinPR|reference=Job.35.7 Job.35.8" target="_blank">Job 35:7,
                        8
                    </a>
                </span>
            </p>
            <p>2. Vaikka ihminen toi lankeemuksensa kautta itsensä lain kirouksen alle, Herraa miellytti tehdä armon
                liitto.<span class="note"><a href="https://www.stepbible.org/?q=version=FinPR|reference=Gen.2.17" target="_blank">1. Moos. 2:17</a>;  <a href="https://www.stepbible.org/?q=version=FinPR|reference=Gal.3.10" target="_blank">Gal. 3:10</a>;
                    <a href="https://www.stepbible.org/?q=version=FinPR|reference=Rom.3.20 Rom.3.21" target="_blank">Room. 3:20, 21</a>
                </span>
                Siinä
                hän Jeesuksen Kristuksen kautta tarjosi syntisille elämän ja pelastuksen. Herra vaati ihmisiltä
                uskoa Jumalaan, niin että he pelastuisivat.<span class="note"><a href="https://www.stepbible.org/?q=version=FinPR|reference=Rom.8.3" target="_blank">Room. 8:3</a>;  <a href="https://www.stepbible.org/?q=version=FinPR|reference=Mark.16.15 Mark.16.16" target="_blank">Mark. 16:15,
                    16</a>;
                    <a href="https://www.stepbible.org/?q=version=FinPR|reference=John.3.16" target="_blank">Joh. 3:16</a>
                </span>
                Herra lupasi antaa kaikille iankaikkiseen
                elämään määrätyille Pyhän Henkensä, joka tekee ihmisistä halukkaita ja uskomaan kykeneviä.<span class="note"><a href="https://www.stepbible.org/?q=version=FinPR|reference=Ezek.36.26 Ezek.36.27" target="_blank">Hes.
                    36:26, 27</a>;  <a href="https://www.stepbible.org/?q=version=FinPR|reference=John.6.44 John.6.45" target="_blank">Joh. 6:44, 45</a>;
                    <a href="https://www.stepbible.org/?q=version=FinPR|reference=Ps.110.3" target="_blank">Ps. 110:3</a>
                </span>
            </p>
            <p>3. Tämä liitto on ilmoitettu evankeliumissa; ensimmäisenä se ilmoitettiin Aadamille lupauksessa
                pelastuksesta naisen siemenen kautta.<span class="note">
                    <a href="https://www.stepbible.org/?q=version=FinPR|reference=Gen.3.15" target="_blank">1. Moos. 3:15</a>
                </span>
                Tämän jälkeen ilmoitus eteni
                vaiheittain kunnes sen täydellinen ilmoitus saatiin päätökseen Uudessa testamentissa.<span class="note">
                    <a href="https://www.stepbible.org/?q=version=FinPR|reference=Heb.1.1" target="_blank">Hepr.
                        1:1
                    </a>
                </span>
                Tämä liitto perustuu ikuiseen liittosopimukseen Isän ja Pojan välillä koskien
                valittujen lunastusta.<span class="note"><a href="https://www.stepbible.org/?q=version=FinPR|reference=2Tim.1.9" target="_blank">2. Tim. 1:9</a>;
                    <a href="https://www.stepbible.org/?q=version=FinPR|reference=Titus.1.2" target="_blank">Tiit. 1:2</a>
                </span>
                Ainoastaan tämän armonliiton
                kautta kaikki ne langenneen Aadamin jälkeläiset jotka koskaan pelastuvat saavat elämän ja siunatun
                kuolemattomuuden. Ihminen on nykytilassaan täysin kykenemätön tulemaan hyväksytyksi Jumalan kanssa
                niillä samoilla ehdoilla joilla Aadam hyväksyttiin hänen viattomuuden tilassaan.<span class="note"><a href="https://www.stepbible.org/?q=version=FinPR|reference=Heb.11.6 Heb.11.13" target="_blank">Hepr. 11:6,
                    13</a>;  <a href="https://www.stepbible.org/?q=version=FinPR|reference=Rom.4.1 Rom.4.2" target="_blank">Room. 4:1, 2</a>;  <a href="https://www.stepbible.org/?q=version=FinPR|reference=Acts.4.12" target="_blank">Ap.t. 4:12</a>;
                    <a href="https://www.stepbible.org/?q=version=FinPR|reference=John.8.56" target="_blank">Joh.
                        8:56
                    </a>
                </span>
            </p>
        </div><div class="footer">
© 2021 Agricola teologinen instituutti ja tekijät<br>
Kirja saatavilla paperiversiona kirjakaupoista, esim. <a href="https://www.adlibris.com/fi/kirja/1689-lontoon-baptistien-uskontunnustus-ja-baptistikatekismus-vuodelta-1693-9789526976709">Ad Libris</a>. <br>
Voit lukea kirjaa kätevästi myös Android-laitteellasi <a href="https://play.google.com/store/apps/details?id=net.bible.android.activity">AndBible -sovelluksella</a>. <br>
Lähdekoodit ja jakelulupatiedot <a href="https://github.com/AndBible/LBCF1689FIN">Githubissa</a>.</div></html>